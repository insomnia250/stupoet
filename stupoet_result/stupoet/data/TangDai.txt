李白|将进酒|君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。
刘禹锡|陋室铭|山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
杜甫|春望|国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
白居易|长恨歌|汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。
柳宗元|小石潭记|从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。潭中鱼可百许头，皆若空游无所依。日光下澈，影布石上，佁然不动；俶尔远逝，
杜牧|清明|清明时节雨纷纷，路上行人欲断魂。借问酒家何处有，牧童遥指杏花村。
李白|静夜思|床前明月光，疑是地上霜。举头望明月，低头思故乡。
杜甫|茅屋为秋风所破歌|八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼，公然抱茅入竹去。唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。
岑参|白雪歌送武判官归京|北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，
王昌龄|芙蓉楼送辛渐|寒雨连江夜入吴，平明送客楚山孤。洛阳亲友如相问，一片冰心在玉壶。
贺知章|咏柳 / 柳枝词|碧玉妆成一树高，万条垂下绿丝绦。不知细叶谁裁出，二月春风似剪刀。
白居易|钱塘湖春行|孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。
杜甫|春夜喜雨|好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
李商隐|嫦娥|云母屏风烛影深，长河渐落晓星沉。嫦娥应悔偷灵药，碧海青天夜夜心。
孟郊|游子吟|慈母手中线，游子身上衣。临行密密缝，意恐迟迟归。谁言寸草心，报得三春晖。
李白|黄鹤楼送孟浩然之广陵|故人西辞黄鹤楼，烟花三月下扬州。孤帆远影碧空尽，唯见长江天际流。
王勃|滕王阁序|豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，
刘禹锡|秋词|自古逢秋悲寂寥，我言秋日胜春朝。晴空一鹤排云上，便引诗情到碧霄。
柳宗元|江雪|千山鸟飞绝，万径人踪灭。孤舟蓑笠翁，独钓寒江雪。
李商隐|无题·相见时难别亦难|相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。
杜甫|绝句|两个黄鹂鸣翠柳，一行白鹭上青天。窗含西岭千秋雪，门泊东吴万里船。
杜甫|望岳|岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。
王维|山居秋暝|空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。
杜牧|秋夕|银烛秋光冷画屏，轻罗小扇扑流萤。天阶夜色凉如水，卧看牵牛织女星。
李白|行路难·其一|金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难！行路难！多歧路，今安在？长风破浪会有时，直挂云帆济沧海。
李白|望庐山瀑布|日照香炉生紫烟，遥看瀑布挂前川。飞流直下三千尺，疑是银河落九天。
王维|使至塞上|单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。
孟浩然|过故人庄|故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。
王维|九月九日忆山东兄弟|独在异乡为异客，每逢佳节倍思亲。遥知兄弟登高处，遍插茱萸少一人。
李商隐|夜雨寄北|君问归期未有期，巴山夜雨涨秋池。何当共剪西窗烛，却话巴山夜雨时。
王湾|次北固山下|客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。
王维|山中|荆溪白石出，天寒红叶稀。山路元无雨，空翠湿人衣。
杜甫|闻官军收河南河北|剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
王翰|凉州词二首·其一|葡萄美酒夜光杯，欲饮琵琶马上催。醉卧沙场君莫笑，古来征战几人回？
李白|赠汪伦|李白乘舟将欲行，忽闻岸上踏歌声。桃花潭水深千尺，不及汪伦送我情。
刘方平|月夜 / 夜月|更深月色半人家，北斗阑干南斗斜。今夜偏知春气暖，虫声新透绿窗纱。
韩愈|春雪|新年都未有芳华，二月初惊见草芽。白雪却嫌春色晚，故穿庭树作飞花。
李白|送友人|青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。
张籍|秋思|洛阳城里见秋风，欲作家书意万重。复恐匆匆说不尽，行人临发又开封。
王勃|送杜少府之任蜀州 / 送杜少府之任蜀川|城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。
李白|闻王昌龄左迁龙标遥有此寄|杨花落尽子规啼，闻道龙标过五溪。我寄愁心与明月，随风直到夜郎西。
刘禹锡|酬乐天扬州初逢席上见赠|巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。
张九龄|望月怀远 / 望月怀古|海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。
杜甫|石壕吏|暮投石壕村，有吏夜捉人。老翁逾墙走，老妇出门看。吏呼一何怒，妇啼一何苦。听妇前致词，三男邺城戍。一男附书至，二男新战死。存者且偷生，死者长已矣。室中更无人，惟有乳下孙。有孙母未去，出入无完裙。老妪力虽衰，请从吏夜归。急应河阳役，犹得备晨炊。夜久语声绝，
白居易|草 / 赋得古原草送别|离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
李白|望天门山|天门中断楚江开，碧水东流至此回。两岸青山相对出，孤帆一片日边来。
崔颢|黄鹤楼 / 登黄鹤楼|昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。
李白|蜀道难|噫吁嚱，危乎高哉！蜀道之难，难于上天！蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。
白居易|忆江南·江南好|江南好，风景旧曾谙。日出江花红胜火，春来江水绿如蓝。能不忆江南？
王昌龄|出塞二首·其一|秦时明月汉时关，万里长征人未还。但使龙城飞将在，不教胡马度阴山。
李白|三五七言 / 秋风词|秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦。长相思兮长相忆，短相思兮无穷极。早知如此绊人心，何如当初莫相识。
王维|渭城曲 / 送元二使安西|渭城朝雨浥轻尘，客舍青青柳色新。劝君更尽一杯酒，西出阳关无故人。
王之涣|凉州词二首·其一|黄河远上白云间，一片孤城万仞山。羌笛何须怨杨柳，春风不度玉门关。
杜牧|江南春|千里莺啼绿映红，水村山郭酒旗风。南朝四百八十寺，多少楼台烟雨中。
白居易|卖炭翁|卖炭翁，伐薪烧炭南山中。满面尘灰烟火色，两鬓苍苍十指黑。卖炭得钱何所营？身上衣裳口中食。可怜身上衣正单，心忧炭贱愿天寒。夜来城外一尺雪，晓驾炭车辗冰辙。牛困人饥日已高，市南门外泥中歇。翩翩两骑来是谁？黄衣使者白衫儿。手把文书口称敕，回车叱牛牵向北。一车炭，
王维|竹里馆|独坐幽篁里，弹琴复长啸。深林人不知，明月来相照。
白居易|观刈麦|田家少闲月，五月人倍忙。夜来南风起，小麦覆陇黄。妇姑荷箪食，童稚携壶浆，相随饷田去，丁壮在南冈。足蒸暑土气，背灼炎天光，力尽不知热，但惜夏日长。复有贫妇人，抱子在其旁，右手秉遗穗，左臂悬敝筐。听其相顾言，闻者为悲伤。家田输税尽，拾此充饥肠。今我何功德？
李白|渡荆门送别|渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。
孟浩然|春晓|春眠不觉晓，处处闻啼鸟。夜来风雨声，花落知多少。
李白|月下独酌四首·其一|花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时同交欢，醉后各分散。永结无情游，相期邈云汉。
杜牧|泊秦淮|烟笼寒水月笼沙，夜泊秦淮近酒家。商女不知亡国恨，隔江犹唱后庭花。
杜甫|江畔独步寻花·其六|黄四娘家花满蹊，千朵万朵压枝低。留连戏蝶时时舞，自在娇莺恰恰啼。
杜甫|登高|风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。
王维|鸟鸣涧|人闲桂花落，夜静春山空。月出惊山鸟，时鸣春涧中。
贺知章|回乡偶书二首·其一|少小离家老大回，乡音无改鬓毛衰。儿童相见不相识，笑问客从何处来。
李商隐|锦瑟|锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。
李贺|雁门太守行|黑云压城城欲摧，甲光向日金鳞开。角声满天秋色里，塞上燕脂凝夜紫。半卷红旗临易水，霜重鼓寒声不起。报君黄金台上意，提携玉龙为君死！
白居易|忆江南词三首|江南好，风景旧曾谙；日出江花红胜火，春来江水绿如蓝。能不忆江南？江南忆，最忆是杭州；山寺月中寻桂子，郡亭枕上看潮头。何日更重游！江南忆，其次忆吴宫；吴酒一杯春竹叶，吴娃双舞醉芙蓉。早晚复相逢！
王之涣|登鹳雀楼|白日依山尽，黄河入海流。欲穷千里目，更上一层楼。
杜牧|山行|远上寒山石径斜，白云深处有人家。停车坐爱枫林晚，霜叶红于二月花。
韩愈|师说|古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，
白居易|琵琶行 / 琵琶引|元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，
李白|古朗月行|小时不识月，呼作白玉盘。又疑瑶台镜，飞在青云端。仙人垂两足，桂树何团团。白兔捣药成，问言与谁餐？蟾蜍蚀圆影，大明夜已残。羿昔落九乌，天人清且安。阴精此沦惑，去去不足观。忧来其如何？凄怆摧心肝。
韦应物|滁州西涧|独怜幽草涧边生，上有黄鹂深树鸣。春潮带雨晚来急，野渡无人舟自横。
杜甫|月夜忆舍弟|戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。
贾岛|题李凝幽居|闲居少邻并，草径入荒园。鸟宿池边树，僧敲月下门。过桥分野色，移石动云根。暂去还来此，幽期不负言。
刘禹锡|浪淘沙·九曲黄河万里沙|九曲黄河万里沙，浪淘风簸自天涯。如今直上银河去，同到牵牛织女家。
韩愈|早春呈水部张十八员外 / 初春小雨 / 早春|天街小雨润如酥，草色遥看近却无。最是一年春好处，绝胜烟柳满皇都。
李白|春夜洛城闻笛 / 春夜洛阳城闻笛|谁家玉笛暗飞声，散入春风满洛城。此夜曲中闻折柳，何人不起故园情。
杜牧|赤壁|折戟沉沙铁未销，自将磨洗认前朝。东风不与周郎便，铜雀春深锁二乔。
刘禹锡|望洞庭|湖光秋月两相和，潭面无风镜未磨。遥望洞庭山水色，白银盘里一青螺。
李白|早发白帝城 / 白帝下江陵|朝辞白帝彩云间，千里江陵一日还。两岸猿声啼不住，轻舟已过万重山。
韩愈|杂说四·马说|世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，
杜牧|阿房宫赋|六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗其几千万落。长桥卧波，未云何龙？复道行空，不霁何虹？高低冥迷，
张志和|渔歌子·西塞山前白鹭飞|西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。
李白|峨眉山月歌|峨眉山月半轮秋，影入平羌江水流。夜发清溪向三峡，思君不见下渝州。
王勃|山中|长江悲已滞，万里念将归。况属高风晚，山山黄叶飞。
李白|从军行·其二|百战沙场碎铁衣，城南已合数重围。突营射杀呼延将，独领残兵千骑归。
岑参|逢入京使|故园东望路漫漫，双袖龙钟泪不干。马上相逢无纸笔，凭君传语报平安。
韩翃|寒食 / 寒食日即事|春城无处不飞花，寒食东风御柳斜。日暮汉宫传蜡烛，轻烟散入五侯家。
杜甫|蜀相|丞相祠堂何处寻，锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。
李商隐|霜月|初闻征雁已无蝉，百尺楼高水接天。青女素娥俱耐冷，月中霜里斗婵娟。
白居易|暮江吟|一道残阳铺水中，半江瑟瑟半江红。可怜九月初三夜，露似真珠月似弓。
陈子昂|登幽州台歌|前不见古人，后不见来者。念天地之悠悠，独怆然而涕下。
白居易|南浦别|南浦凄凄别，西风袅袅秋。一看肠一断，好去莫回头。
孟浩然|宿建德江|移舟泊烟渚，日暮客愁新。野旷天低树，江清月近人。
王昌龄|从军行七首·其四|青海长云暗雪山，孤城遥望玉门关。黄沙百战穿金甲，不破楼兰终不还。
李白|子夜吴歌·秋歌|长安一片月，万户捣衣声。秋风吹不尽，总是玉关情。何日平胡虏，良人罢远征。
李白|夏日山中|懒摇白羽扇，裸袒青林中。脱巾挂石壁，露顶洒松风。
杜甫|江南逢李龟年|岐王宅里寻常见，崔九堂前几度闻。正是江南好风景，落花时节又逢君。
杜甫|登岳阳楼|昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。
李白|关山月|明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边邑，思归多苦颜。高楼当此夜，叹息未应闲。
元稹|菊花|秋丛绕舍似陶家，遍绕篱边日渐斜。不是花中偏爱菊，此花开尽更无花。
李白|客中行 / 客中作|兰陵美酒郁金香，玉碗盛来琥珀光。但使主人能醉客，不知何处是他乡。
王维|画|远看山有色，近听水无声。春去花还在，人来鸟不惊。
李峤|风|解落三秋叶，能开二月花。过江千尺浪，入竹万竿斜。
常建|题破山寺后禅院|清晨入古寺，初日照高林。竹径通幽处，禅房花木深。山光悦鸟性，潭影空人心。万籁此都寂，但余钟磬音。清晨入古寺，初日照高林。曲径通幽处，禅房花木深。山光悦鸟性，潭影空人心。万籁此俱寂，惟余钟磬音。清晨入古寺，初日照高林。竹径通幽处，禅房花木深。
王维|鹿柴|空山不见人，但闻人语响。返景入深林，复照青苔上。
杜甫|江畔独步寻花·其五|黄师塔前江水东，春光懒困倚微风。桃花一簇开无主，可爱深红爱浅红？
王绩|野望|东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。
颜真卿|劝学诗|三更灯火五更鸡，正是男儿读书时。黑发不知勤学早，白首方悔读书迟。
李白|独坐敬亭山|众鸟高飞尽，孤云独去闲。相看两不厌，只有敬亭山。
温庭筠|商山早行|晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。因思杜陵梦，凫雁满回塘。
白居易|大林寺桃花|人间四月芳菲尽，山寺桃花始盛开。长恨春归无觅处，不知转入此中来。
杜甫|绝句二首|迟日江山丽，春风花草香。泥融飞燕子，沙暖睡鸳鸯。江碧鸟逾白，山青花欲燃。今春看又过，何日是归年。
皮日休|天竺寺八月十五日夜桂子|玉颗珊珊下月轮，殿前拾得露华新。至今不会天中事，应是嫦娥掷与人。
李白|宣州谢脁楼饯别校书叔云 / 陪侍御叔华登楼歌|弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯销愁愁更愁。人生在世不称意，
高骈|山亭夏日|绿树阴浓夏日长，楼台倒影入池塘。水晶帘动微风起，满架蔷薇一院香。
刘禹锡|乌衣巷|朱雀桥边野草花，乌衣巷口夕阳斜。旧时王谢堂前燕，飞入寻常百姓家。
孟浩然|望洞庭湖赠张丞相 / 临洞庭|八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。
白居易|池上|小娃撑小艇，偷采白莲回。不解藏踪迹，浮萍一道开。
王维|相思|红豆生南国，春来发几枝。愿君多采撷，此物最相思。
高适|除夜作|旅馆寒灯独不眠，客心何事转凄然。故乡今夜思千里，霜鬓明朝又一年。
杨炯|从军行|烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。
刘长卿|逢雪宿芙蓉山主人|日暮苍山远，天寒白屋贫。柴门闻犬吠，风雪夜归人。
崔护|题都城南庄|去年今日此门中，人面桃花相映红。人面不知何处去，桃花依旧笑春风。
元稹|离思五首·其四|曾经沧海难为水，除却巫山不是云。取次花丛懒回顾，半缘修道半缘君。
李白|登金陵凤凰台|凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。
皎然|寻陆鸿渐不遇|移家虽带郭，野径入桑麻。近种篱边菊，秋来未著花。扣门无犬吠，欲去问西家。报道山中去，归时每日斜。
罗隐|雪|尽道丰年瑞，丰年事若何。长安有贫者，为瑞不宜多。
高适|别董大二首|千里黄云白日曛，北风吹雁雪纷纷。莫愁前路无知己，天下谁人不识君。六翮飘飖私自怜，一离京洛十余年。丈夫贫贱应未足，今日相逢无酒钱。
李白|侠客行|赵客缦胡缨，吴钩霜雪明。银鞍照白马，飒沓如流星。十步杀一人，千里不留行。事了拂衣去，深藏身与名。闲过信陵饮，脱剑膝前横。将炙啖朱亥，持觞劝侯嬴。三杯吐然诺，五岳倒为轻。眼花耳热后，意气素霓生。救赵挥金槌，邯郸先震惊。千秋二壮士，烜赫大梁城。纵死侠骨香，
李商隐|无题·昨夜星辰昨夜风|昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。
王维|杂诗三首·其二|君自故乡来，应知故乡事。来日绮窗前，寒梅著花未？
温庭筠|望江南·梳洗罢|梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。
高适|送李少府贬峡中王少府贬长沙|嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。
李商隐|乐游原 / 登乐游原|向晚意不适，驱车登古原。夕阳无限好，只是近黄昏。
柳宗元|捕蛇者说|永州之野产异蛇：黑质而白章，触草木尽死；以啮人，无御之者。然得而腊之以为饵，可以已大风、挛踠、瘘疠，去死肌，杀三虫。其始太医以王命聚之，岁赋其二。募有能捕之者，当其租入。永之人争奔走焉。有蒋氏者，专其利三世矣。问之，则曰：吾祖死于是，吾父死于是，
杜甫|八阵图|功盖三分国，名成八阵图。江流石不转，遗恨失吞吴。
白居易|望月有感|自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞根散作九秋蓬。共看明月应垂泪，一夜乡心五处同。
罗隐|蜂|不论平地与山尖，无限风光尽被占。采得百花成蜜后，为谁辛苦为谁甜。
李白|长相思·其一|长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端！上有青冥之长天，下有渌水之波澜。天长路远魂飞苦，梦魂不到关山难。长相思，摧心肝！
孟浩然|田家元日|昨夜斗回北，今朝岁起东。我年已强仕，无禄尚忧农。桑野就耕父，荷锄随牧童。田家占气候，共说此年丰。
李隆基|端午|端午临中夏，时清日复长。盐梅已佐鼎，曲糵且传觞。事古人留迹，年深缕积长。当轩知槿茂，向水觉芦香。亿兆同归寿，群公共保昌。忠贞如不替，贻厥后昆芳。
孟浩然|清明即事|帝里重清明，人心自愁思。车声上路合，柳色东城翠。花落草齐生，莺飞蝶双戏。空堂坐相忆，酌茗聊代醉。
刘禹锡|竹枝词二首·其一|杨柳青青江水平，闻郎江上踏歌声。东边日出西边雨，道是无晴却有晴。
李绅|古风二首 / 悯农二首|春种一粒粟，秋收万颗子。四海无闲田，农夫犹饿死。锄禾日当午，汗滴禾下土。谁知盘中餐，粒粒皆辛苦？
杜甫|赠花卿|锦城丝管日纷纷，半入江风半入云。此曲只应天上有，人间能得几回闻。
王之涣|凉州词二首|黄河远上白云间，一片孤城万仞山。羌笛何须怨杨柳，春风不度玉门关。单于北望拂云堆，杀马登坛祭几回。汉家天子今神武，不肯和亲归去来。
杜甫|江畔独步寻花七绝句|江上被花恼不彻，无处告诉只颠狂。走觅南邻爱酒伴，经旬出饮独空床。稠花乱蕊畏江滨，行步欹危实怕春。诗酒尚堪驱使在，未须料理白头人。江深竹静两三家，多事红花映白花。报答春光知有处，应须美酒送生涯。东望少城花满烟，百花高楼更可怜。谁能载酒开金盏，
杜甫|绝句二首·其二|江碧鸟逾白，山青花欲燃。今春看又过，何日是归年？
王昌龄|采莲曲|荷叶罗裙一色裁，芙蓉向脸两边开。乱入池中看不见，闻歌始觉有人来。
李白|九月十日即事|昨日登高罢，今朝更举觞。菊花何太苦，遭此两重阳？
骆宾王|咏鹅|鹅，鹅，鹅，曲项向天歌。白毛浮绿水，红掌拨清波。
刘长卿|新年作|乡心新岁切，天畔独潸然。老至居人下，春归在客先。岭猿同旦暮，江柳共风烟。已似长沙傅，从今又几年。
李白|梦游天姥吟留别 / 别东鲁诸公|海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，
白居易|寒食野望吟|乌啼鹊噪昏乔木，清明寒食谁家哭。风吹旷野纸钱飞，古墓垒垒春草绿。棠梨花映白杨树，尽是死生别离处。冥冥重泉哭不闻，萧萧暮雨人归去。
杜甫|旅夜书怀|细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。
王维|送别 / 山中送别 / 送友|山中相送罢，日暮掩柴扉。春草明年绿，王孙归不归？
白居易|夜雪|已讶衾枕冷，复见窗户明。夜深知雪重，时闻折竹声。
虞世南|蝉|垂緌饮清露，流响出疏桐。居高声自远，非是藉秋风。
韩愈|左迁至蓝关示侄孙湘|一封朝奏九重天，夕贬潮州路八千。欲为圣明除弊事，肯将衰朽惜残年！云横秦岭家何在？雪拥蓝关马不前。知汝远来应有意，江边。一封朝奏九重天，夕贬潮阳路八千。本为圣朝除弊政，敢将衰朽惜残年。云横秦岭家何在？雪拥蓝关马不前。知汝远来应有意，
杜甫|月夜|今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。
白居易|问刘十九|绿蚁新醅酒，红泥小火炉。晚来天欲雪，能饮一杯无？
王建|十五夜望月寄杜郎中|中庭地白树栖鸦，冷露无声湿桂花。今夜月明人尽望，不知秋思落谁家。
温庭筠|菩萨蛮·小山重叠金明灭|小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。
贾岛|寻隐者不遇 / 孙革访羊尊师诗|松下问童子，言师采药去。只在此山中，云深不知处。
张祜|正月十五夜灯|千门开锁万灯明，正月中旬动地京。三百内人连袖舞，一时天上著词声。
王昌龄|出塞二首|秦时明月汉时关，万里长征人未还。但使龙城飞将在，不教胡马度阴山。骝马新跨白玉鞍，战罢沙场月色寒。城头铁鼓声犹振，匣里金刀血未干。
王维|观猎|风劲角弓鸣，将军猎渭城。草枯鹰眼疾，雪尽马蹄轻。忽过新丰市，还归细柳营。回看射雕处，千里暮云平。
白居易|花非花|花非花，雾非雾。夜半来，天明去。来如春梦几多时？去似朝云无觅处。
杜甫|登楼|花近高楼伤客心，万方多难此登临。锦江春色来天地，玉垒浮云变古今。北极朝廷终不改，西山寇盗莫相侵。可怜后主还祠庙，日暮聊为梁甫吟。
孟浩然|早寒江上有怀 / 早寒有怀 / 江上思归|木落雁南度，北风江上寒。我家襄水曲，遥隔楚云端。乡泪客中尽，孤帆天际看。迷津欲有问，平海夕漫漫。
李白|忆秦娥·箫声咽|箫声咽，秦娥梦断秦楼月。秦楼月，年年柳色，灞陵伤别。乐游原上清秋节，咸阳古道音尘绝。音尘绝，西风残照，汉家陵阙。
刘长卿|送灵澈上人|苍苍竹林寺，杳杳钟声晚。荷笠带斜阳，青山独归远。
白居易|八月十五日夜湓亭望月|昔年八月十五夜，曲江池畔杏园边。今年八月十五夜，湓浦沙头水馆前。西北望乡何处是，东南见月几回圆。昨风一吹无人会，今夜清光似往年。
王维|终南别业 / 初至山中 / 入山寄城中故人|中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。
宋之问|渡汉江|岭外音书断，经冬复历春。近乡情更怯，不敢问来人。
岑参|走马川行奉送出师西征 / 走马川行奉送封大夫出师西征|君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，
贺知章|回乡偶书二首|少小离家老大回，乡音无改鬓毛衰。儿童相见不相识，笑问客从何处来。离别家乡岁月多，近来人事半消磨。唯有门前镜湖水，春风不改旧时波。
王勃|蜀中九日 / 九日登高|九月九日望乡台，他席他乡送客杯。人情已厌南中苦，鸿雁那从北地来。
李白|夜宿山寺|危楼高百尺，手可摘星辰。不敢高声语，恐惊天上人。
温庭筠|南歌子词二首 / 新添声杨柳枝词|一尺深红胜曲尘，天生旧物不如新。合欢桃核终堪恨，里许元来别有人。井底点灯深烛伊，共郎长行莫围棋。玲珑骰子安红豆，入骨相思知不知。
黄巢|不第后赋菊|待到秋来九月八，我花开后百花杀。冲天香阵透长安，满城尽带黄金甲。
惠能|菩提偈|菩提本无树，明镜亦非台。佛性常清净，何处有尘埃！心是菩提树，身为明镜台。明镜本清净，何处染尘埃！菩提本无树，明镜亦非台。本来无一物，何处惹尘埃！菩提只向心觅，何劳向外求玄？听说依此修行，西方只在目前！
王之涣|送别|杨柳东风树，青青夹御河。近来攀折苦，应为别离多。
苏味道|正月十五夜|火树银花合，星桥铁锁开。暗尘随马去，明月逐人来。游伎皆秾李，行歌尽落梅。金吾不禁夜，玉漏莫相催。
李白|清平调·其一|云想衣裳花想容，春风拂槛露华浓。若非群玉山头见，会向瑶台月下逢。
白居易|忆江南三首|江南好，风景旧曾谙；日出江花红胜火，春来江水绿如蓝。能不忆江南？江南忆，最忆是杭州；山寺月中寻桂子，郡亭枕上看潮头。何日更重游！江南忆，其次忆吴宫；吴酒一杯春竹叶，吴娃双舞醉芙蓉。早晚复相逢！
李白|秋浦歌十七首·其十四|炉火照天地，红星乱紫烟。赧郎明月夜，歌曲动寒川。
王昌龄|从军行七首|烽火城西百尺楼，黄昏独上海风秋。更吹羌笛关山月，无那金闺万里愁。琵琶起舞换新声，总是关山旧别情。撩乱边愁听不尽，高高秋月照长城。关城榆叶早疏黄，日暮云沙古战场。表请回军掩尘骨，莫教兵士哭龙荒。青海长云暗雪山，孤城遥望玉门关。黄沙百战穿金甲，
李白|行路难三首|金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难！行路难！多歧路，今安在？长风破浪会有时，直挂云帆济沧海。大道如青天，我独不得出。羞逐长安社中儿，赤鸡白雉赌梨栗。
杜牧|寄扬州韩绰判官|青山隐隐水迢迢，秋尽江南草未凋。二十四桥明月夜，玉人何处教吹箫？
白居易|清明夜|好风胧月清明夜，碧砌红轩刺史家。独绕回廊行复歇，遥听弦管暗看花。
卢纶|和张仆射塞下曲·其三|月黑雁飞高，单于夜遁逃。欲将轻骑逐，大雪满弓刀。
柳宗元|黔之驴|黔无驴，有好事者船载以入。至则无可用，放之山下。虎见之，庞然大物也，以为神，蔽林间窥之。稍出近之，慭慭然，莫相知。他日，驴一鸣，虎大骇，远遁；以为且噬己也，甚恐。然往来视之，觉无异能者；益习其声，又近出前后，终不敢搏。稍近，益狎，荡倚冲冒。驴不胜怒，蹄之。
韦庄|菩萨蛮·人人尽说江南好|人人尽说江南好，游人只合江南老。春水碧于天，画船听雨眠。垆边人似月，皓腕凝霜雪。未老莫还乡，还乡须断肠。
李贺|马诗二十三首·其五|大漠沙如雪，燕山月似钩。何当金络脑，快走踏清秋。
李白|春夜宴桃李园序 / 春夜宴从弟桃花园序|夫天地者万物之逆旅也；光阴者百代之过客也。而浮生若梦，为欢几何？古人秉烛夜游，良有以也。况阳春召我以烟景，大块假我以文章。会桃花之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？
卢照邻|十五夜观灯|锦里开芳宴，兰缸艳早年。缛彩遥分地，繁光远缀天。接汉疑星落，依楼似月悬。别有千金笑，来映九枝前。
杜甫|赠卫八处士|人生不相见，动如参与商。今夕复何夕，共此灯烛光！少壮能几时？鬓发各已苍！访旧半为鬼，惊呼热中肠。焉知二十载，重上君子堂。昔别君未婚，儿女忽成行。怡然敬父执，问我来何方？问答未及已，驱儿罗酒浆。夜雨剪春韭，新炊间黄粱。主称会面难，一举累十觞。十觞亦不醉，
王翰|凉州词二首|葡萄美酒夜光杯，欲饮琵琶马上催。醉卧沙场君莫笑，古来征战几人回?秦中花鸟已应阑，塞外风沙犹自寒。夜听胡笳折杨柳，教人意气忆长安。
王建|雨过山村|雨里鸡鸣一两家，竹溪村路板桥斜。妇姑相唤浴蚕去，闲看中庭栀子花。
吕岩|牧童 / 令牧童答钟弱翁|草铺横野六七里，笛弄晚风三四声。归来饱饭黄昏后，不脱蓑衣卧月明。
李益|夜上受降城闻笛|回乐峰前沙似雪，受降城外月如霜。不知何处吹芦管，一夜征人尽望乡。
刘禹锡|秋词二首|自古逢秋悲寂寥，我言秋日胜春朝。晴空一鹤排云上，便引诗情到碧霄。山明水净夜来霜，数树深红出浅黄。试上高楼清入骨，岂如春色嗾人狂。
李白|塞下曲六首·其一|五月天山雪，无花只有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。
杜牧|九日齐山登高|江涵秋影雁初飞，与客携壶上翠微。尘世难逢开口笑，菊花须插满头归。但将酩酊酬佳节，不用登临恨落晖。古往今来只如此，牛山何必独霑衣。
杜甫|兵车行|车辚辚，马萧萧，行人弓箭各在腰。耶娘妻子走相送，尘埃不见咸阳桥。牵衣顿足拦道哭，哭声直上干云霄。道旁过者问行人，行人但云点行频。或从十五北防河，便至四十西营田。去时里正与裹头，归来头白还戍边。边庭流血成海水，武皇开边意未已。
李白|春思|燕草如碧丝，秦桑低绿枝。当君怀归日，是妾断肠时。春风不相识，何事入罗帏。
李商隐|赠荷花|世间花叶不相伦，花入金盆叶作尘。惟有绿荷红菡萏，卷舒开合任天真。此花此叶常相映，翠减红衰愁杀人。
白居易|长相思·汴水流|汴水流，泗水流，流到瓜州古渡头。吴山点点愁。思悠悠，恨悠悠，恨到归时方始休。月明人倚楼。
韩愈|晚春二首·其一|草树知春不久归，百般红紫斗芳菲。杨花榆荚无才思，惟解漫天作雪飞。
王昌龄|芙蓉楼送辛渐二首|寒雨连江夜入吴，平明送客楚山孤。洛阳亲友如相问，一片冰心在玉壶。丹阳城南秋海阴，丹阳城北楚云深。高楼送客不能醉，寂寂寒江明月心。
李商隐|贾生|宣室求贤访逐臣，贾生才调更无伦。可怜夜半虚前席，不问苍生问鬼神。
白居易|放言五首·其三|赠君一法决狐疑，不用钻龟与祝蓍。试玉要烧三日满，辨材须待七年期。周公恐惧流言日，王莽谦恭未篡时。向使当初身便死，一生真伪复谁知？
孟郊|登科后|昔日龌龊不足夸，今朝放荡思无涯。春风得意马蹄疾，一日看尽长安花。
李商隐|无题二首|昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。闻道阊门萼绿华，昔年相望抵天涯。岂知一夜秦楼客，偷看吴王苑内花。
杜甫|梦李白二首·其二|浮云终日行，游子久不至。三夜频梦君，情亲见君意。告归常局促，苦道来不易。江湖多风波，舟楫恐失坠。出门搔白首，若负平生志。冠盖满京华，斯人独憔悴。孰云网恢恢，将老身反累。千秋万岁名，寂寞身后事。
白居易|采莲曲|菱叶萦波荷飐风，荷花深处小船通。逢郎欲语低头笑，碧玉搔头落水中。
王勃|滕王阁诗|滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲云潭影日悠悠，物换星移几度秋。阁中帝子今何在？槛外长江空自流。
张旭|桃花溪|隐隐飞桥隔野烟，石矶西畔问渔船。桃花尽日随流水，洞在清溪何处边。
李白|菩萨蛮·平林漠漠烟如织|平林漠漠烟如织，寒山一带伤心碧。暝色入高楼，有人楼上愁。玉阶空伫立，宿鸟归飞急。何处是归程？长亭连短亭。
杜牧|赠别|多情却似总无情，唯觉樽前笑不成。蜡烛有心还惜别，替人垂泪到天明。
刘禹锡|秋风引|何处秋风至？萧萧送雁群。朝来入庭树，孤客最先闻。
李白|南陵别儿童入京|白酒新熟山中归，黄鸡啄黍秋正肥。呼童烹鸡酌白酒，儿女嬉笑牵人衣。高歌取醉欲自慰，起舞落日争光辉。游说万乘苦不早，著鞭跨马涉远道。会稽愚妇轻买臣，余亦辞家西入秦。仰天大笑出门去，我辈岂是蓬蒿人。
杜牧|题乌江亭|胜败兵家事不期，包羞忍耻是男儿。江东子弟多才俊，卷土重来未可知。
李贺|李凭箜篌引|吴丝蜀桐张高秋，空山凝云颓不流。江娥啼竹素女愁，李凭中国弹箜篌。昆山玉碎凤凰叫，芙蓉泣露香兰笑。十二门前融冷光，二十三丝动紫皇。女娲炼石补天处，石破天惊逗秋雨。梦入神山教神妪，老鱼跳波瘦蛟舞。吴质不眠倚桂树，露脚斜飞湿寒兔。
李世民|元日|高轩暧春色，邃阁媚朝光。彤庭飞彩旆，翠幌曜明珰。恭己临四极，垂衣驭八荒。霜戟列丹陛，丝竹韵长廊。穆矣熏风茂，康哉帝道昌。继文遵后轨，循古鉴前王。草秀故春色，梅艳昔年妆。巨川思欲济，终以寄舟航。
李贺|南园十三首·其五|男儿何不带吴钩，收取关山五十州。请君暂上凌烟阁，若个书生万户侯？
李白|与史郎中钦听黄鹤楼上吹笛 / 黄鹤楼闻笛|一为迁客去长沙，西望长安不见家。黄鹤楼中吹玉笛，江城五月落梅花。
杜甫|前出塞九首·其六|挽弓当挽强，用箭当用长。射人先射马，擒贼先擒王。杀人亦有限，列国自有疆。苟能制侵陵，岂在多杀伤。
李白|秋浦歌十七首|秋浦长似秋，萧条使人愁。客愁不可度，行上东大楼。正西望长安，下见江水流。寄言向江水，汝意忆侬不。遥传一掬泪，为我达扬州。秋浦猿夜愁，黄山堪白头。清溪非陇水，翻作断肠流。欲去不得去，薄游成久游。何年是归日，雨泪下孤舟。秋浦锦驼鸟，人间天上稀。山鸡羞渌水，
卢照邻|曲池荷|浮香绕曲岸，圆影覆华池。常恐秋风早，飘零君不知。
白居易|村夜|霜草苍苍虫切切，村南村北行人绝。独出门前望野田，月明荞麦花如雪。
李白|寻雍尊师隐居|群峭碧摩天，逍遥不记年。拨云寻古道，倚石听流泉。花暖青牛卧，松高白鹤眠。语来江色暮，独自下寒烟。
白居易|南湖早春|风回云断雨初晴，返照湖边暖复明。乱点碎红山杏发，平铺新绿水蘋生。翅低白雁飞仍重，舌涩黄鹂语未成。不道江南春不好，年年衰病减心情。
孟郊|劝学|击石乃有火，不击元无烟。人学始知道，不学非自然。万事须己运，他得非我贤。青春须早为，岂能长少年。
李白|长歌行|桃李待日开，荣华照当年。东风动百物，草木尽欲言。枯枝无丑叶，涸水吐清泉。大力运天地，羲和无停鞭。功名不早著，竹帛将何宣。桃李务青春，谁能贯白日。富贵与神仙，蹉跎成两失。金石犹销铄，风霜无久质。畏落日月后，强欢歌与酒。秋霜不惜人，倏忽侵蒲柳。
王建|新嫁娘词|三日入厨下，洗手作羹汤。未谙姑食性，先遣小姑尝。
元稹|行宫|寥落古行宫，宫花寂寞红。白头宫女在，闲坐说玄宗。
杜甫|房兵曹胡马诗|胡马大宛名，锋棱瘦骨成。竹批双耳峻，风入四蹄轻。所向无空阔，真堪托死生。骁腾有如此，万里可横行。
黄巢|题菊花|飒飒西风满院栽，蕊寒香冷蝶难来。他年我若为青帝，报与桃花一处开。
贾岛|剑客 / 述剑|十年磨一剑，霜刃未曾试。今日把示君，谁有不平事？
魏征|谏太宗十思疏|臣闻：求木之长者，必固其根本；欲流之远者，必浚其泉源；望国之安者，必积其德义。源不深而望流之远，根不固而求木之长，德不厚而思国之治，臣虽下愚，知其不可，而况于明哲乎？人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，
李白|月下独酌四首|花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时相交欢，醉后各分散。永结无情游，相期邈云汉。天若不爱酒，酒星不在天。地若不爱酒，地应无酒泉。天地既爱酒，
李商隐|无题·八岁偷照镜|八岁偷照镜，长眉已能画。十岁去踏青，芙蓉作裙衩。十二学弹筝，银甲不曾卸。十四藏六亲，悬知犹未嫁。十五泣春风，背面秋千下。
王维|少年行四首|新丰美酒斗十千，咸阳游侠多少年。相逢意气为君饮，系马高楼垂柳边。出身仕汉羽林郎，初随骠骑战渔阳。孰知不向边庭苦，纵死犹闻侠骨香。一身能擘两雕弧，虏骑千重只似无。偏坐金鞍调白羽，纷纷射杀五单于。汉家君臣欢宴终，高议云台论战功。天子临轩赐侯印，将军佩出明光宫。
王维|送别|下马饮君酒，问君何所之？君言不得意，归卧南山陲。但去莫复问，白云无尽时。
陈陶|陇西行四首·其二|誓扫匈奴不顾身，五千貂锦丧胡尘。可怜无定河边骨，犹是春闺梦里人！
祖咏|终南望余雪|终南阴岭秀，积雪浮云端。林表明霁色，城中增暮寒。
杜甫|狂夫|万里桥西一草堂，百花潭水即沧浪。风含翠篠娟娟净，雨裛红蕖冉冉香。厚禄故人书断绝，恒饥稚子色凄凉。欲填沟壑唯疏放，自笑狂夫老更狂。
崔道融|梅花|数萼初含雪，孤标画本难。香中别有韵，清极不知寒。横笛和愁听，斜枝倚病看。朔风如解意，容易莫摧残。
柳宗元|渔翁|渔翁夜傍西岩宿，晓汲清湘燃楚竹。烟销日出不见人，欸乃一声山水绿。回看天际下中流，岩上无心云相逐。
杜甫|客至|舍南舍北皆春水，但见群鸥日日来。花径不曾缘客扫，蓬门今始为君开。盘飧市远无兼味，樽酒家贫只旧醅。肯与邻翁相对饮，隔篱呼取尽馀杯。
李白|怨情|美人卷珠帘，深坐颦蛾眉。但见泪痕湿，不知心恨谁。
杜甫|羌村三首·其三|群鸡正乱叫，客至鸡斗争。驱鸡上树木，始闻叩柴荆。父老四五人，问我久远行。手中各有携，倾榼浊复清。莫辞酒味薄，黍地无人耕。兵戈既未息，儿童尽东征。请为父老歌：艰难愧深情！歌罢仰天叹，四座泪纵横。
郑谷|莲叶|移舟水溅差差绿，倚槛风摆柄柄香。多谢浣纱人未折，雨中留得盖鸳鸯。
李白|金陵酒肆留别|风吹柳花满店香，吴姬压酒唤客尝。金陵子弟来相送，欲行不行各尽觞。请君试问东流水，别意与之谁短长。
郑谷|淮上与友人别|扬子江头杨柳春，杨花愁杀渡江人。数声风笛离亭晚，君向潇湘我向秦。
卢纶|长安春望|东风吹雨过青山，却望千门草色闲。家在梦中何日到，春生江上几人还？川原缭绕浮云外，宫阙参差落照间。谁念为儒逢世难，独将衰鬓客秦关。
李商隐|忆梅|定定住天涯，依依向物华。寒梅最堪恨，常作去年花。
王昌龄|采莲曲二首|吴姬越艳楚王妃，争弄莲舟水湿衣。来时浦口花迎入，采罢江头月送归。荷叶罗裙一色裁，芙蓉向脸两边开。乱入池中看不见，闻歌始觉有人来。
李白|秋登宣城谢脁北楼|江城如画里，山晚望晴空。两水夹明镜，双桥落彩虹。人烟寒橘柚，秋色老梧桐。谁念北楼上，临风怀谢公。
白居易|奉和令公绿野堂种花|绿野堂开占物华，路人指道令公家。令公桃李满天下，何用堂前更种花。
戴叔伦|兰溪棹歌|凉月如眉挂柳湾，越中山色镜中看。兰溪三日桃花雨，半夜鲤鱼来上滩。
司空图|中秋|闲吟秋景外，万事觉悠悠。此夜若无月，一年虚过秋。
李贺|将进酒|琉璃钟，琥珀浓，小槽酒滴真珠红。烹龙炮凤玉脂泣，罗帏绣幕围香风。吹龙笛，击鼍鼓；皓齿歌，细腰舞。况是青春日将暮，桃花乱落如红雨。劝君终日酩酊醉，酒不到刘伶坟上土。
王维|山中与裴秀才迪书|近腊月下，景气和畅，故山殊可过。足下方温经，猥不敢相烦，辄便往山中，憩感配寺，与山僧饭讫而去。北涉玄灞，清月映郭。夜登华子冈，辋水沦涟，与月上下。寒山远火，明灭林外。深巷寒犬，吠声如豹。村墟夜舂，复与疏钟相间。此时独坐，僮仆静默，多思曩昔，携手赋诗，步仄径，
李白|把酒问月·故人贾淳令予问之|青天有月来几时？我今停杯一问之。人攀明月不可得，月行却与人相随。皎如飞镜临丹阙，绿烟灭尽清辉发。但见宵从海上来，宁知晓向云间没。白兔捣药秋复春，嫦娥孤栖与谁邻？今人不见古时月，今月曾经照古人。古人今人若流水，共看明月皆如此。唯愿当歌对酒时，月光长照金樽里。
李白|赠孟浩然|吾爱孟夫子，风流天下闻。红颜弃轩冕，白首卧松云。醉月频中圣，迷花不事君。高山安可仰，徒此揖清芬。
李益|游子吟|女羞夫婿薄，客耻主人贱。遭遇同众流，低回愧相见。君非青铜镜，何事空照面。莫以衣上尘，不谓心如练。人生当荣盛，待士勿言倦。君看白日驰，何异弦上箭。
李白|山中问答|问余何意栖碧山，笑而不答心自闲。桃花流水窅然去，别有天地非人间。
杜荀鹤|题弟侄书堂|何事居穷道不穷，乱时还与静时同。家山虽在干戈地，弟侄常修礼乐风。窗竹影摇书案上，野泉声入砚池中。少年辛苦终身事，莫向光阴惰寸功。
李颀|古从军行|白日登山望烽火，黄昏饮马傍交河。行人刁斗风沙暗，公主琵琶幽怨多。野云万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲桃入汉家。
杜甫|秋兴八首·其一|玉露凋伤枫树林，巫山巫峡气萧森。江间波浪兼天涌，塞上风云接地阴。丛菊两开他日泪，孤舟一系故园心。寒衣处处催刀尺，白帝城高急暮砧。
李白|北风行|烛龙栖寒门，光曜犹旦开。日月照之何不及此？惟有北风号怒天上来。燕山雪花大如席，片片吹落轩辕台。幽州思妇十二月，停歌罢笑双蛾摧。倚门望行人，念君长城苦寒良可哀。别时提剑救边去，遗此虎文金鞞靫。中有一双白羽箭，蜘蛛结网生尘埃。箭空在，人今战死不复回。不忍见此物，
刘方平|春怨|纱窗日落渐黄昏，金屋无人见泪痕。寂寞空庭春欲晚，梨花满地不开门。
李白|经乱离后天恩流夜郎忆旧游书怀赠江夏韦太守良宰|天上白玉京，十二楼五城。仙人抚我顶，结发受长生。误逐世间乐，颇穷理乱情。九十六圣君，浮云挂空名。天地赌一掷，未能忘战争。试涉霸王略，将期轩冕荣。时命乃大谬，弃之海上行。学剑翻自哂，为文竟何成。剑非万人敌，文窃四海声。儿戏不足道，五噫出西京。
王昌龄|闺怨|闺中少妇不知愁，春日凝妆上翠楼。忽见陌头杨柳色，悔教夫婿觅封侯。
杜甫|对雪|战哭多新鬼，愁吟独老翁。乱云低薄暮，急雪舞回风。瓢弃尊无绿，炉存火似红。数州消息断，愁坐正书空。
高适|燕歌行|开元二十六年，客有从御史大夫张公出塞而还者；作燕歌行以示适，感征戍之事，因而和焉。汉家烟尘在东北，汉将辞家破残贼。男儿本自重横行，天子非常赐颜色。摐金伐鼓下榆关，旌旆逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。
杜甫|饮中八仙歌|知章骑马似乘船，眼花落井水底眠。汝阳三斗始朝天，道逢麴车口流涎，恨不移封向酒泉。左相日兴费万钱，饮如长鲸吸百川，衔杯乐圣称避贤。宗之潇洒美少年，举觞白眼望青天，皎如玉树临风前。苏晋长斋绣佛前，醉中往往爱逃禅。李白斗酒诗百篇，长安市上酒家眠，
郑谷|鹧鸪|暖戏烟芜锦翼齐，品流应得近山鸡。雨昏青草湖边过，花落黄陵庙里啼。游子乍闻征袖湿，佳人才唱翠眉低。相呼相应湘江阔，苦竹丛深日向西。
马戴|灞上秋居|灞原风雨定，晚见雁行频。落叶他乡树，寒灯独夜人。空园白露滴，孤壁野僧邻。寄卧郊扉久，何年致此身。
杜甫|曲江二首|一片花飞减却春，风飘万点正愁人。且看欲尽花经眼，莫厌伤多酒入唇。江上小堂巢翡翠，苑边高冢卧麒麟。细推物理须行乐，何用浮荣绊此身。朝回日日典春衣，每日江头尽醉归。酒债寻常行处有，人生七十古来稀。穿花蛱蝶深深见，点水蜻蜓款款飞。传语风光共流转，暂时相赏莫相违。
李白|上李邕|大鹏一日同风起，扶摇直上九万里。假令风歇时下来，犹能簸却沧溟水。世人见我恒殊调，闻余大言皆冷笑。宣父犹能畏后生，丈夫未可轻年少。
李白|玉阶怨|玉阶生白露，夜久侵罗袜。却下水晶帘，玲珑望秋月。
孟浩然|凉州词|浑成紫檀金屑文，作得琵琶声入云。胡地迢迢三万里，那堪马上送明君。异方之乐令人悲，羌笛胡笳不用吹。坐看今夜关山月，思杀边城游侠儿。
白居易|望驿台|靖安宅里当窗柳，望驿台前扑地花。两处春光同日尽，居人思客客思家。
元稹|离思五首|自爱残妆晓镜中，环钗漫篸绿丝丛。须臾日射胭脂颊，一朵红苏旋欲融。山泉散漫绕阶流，万树桃花映小楼。闲读道书慵未起，水晶帘下看梳头。红罗著压逐时新，吉了花纱嫩麴尘。第一莫嫌材地弱，些些纰缦最宜人。曾经沧海难为水，除却巫山不是云。取次花丛懒回顾，半缘修道半缘君。
杜甫|咏怀古迹五首·其三|群山万壑赴荆门，生长明妃尚有村。一去紫台连朔漠，独留青冢向黄昏。画图省识春风面，环佩空归夜月魂。千载琵琶作胡语，分明怨恨曲中论。
白居易|邯郸冬至夜思家|邯郸驿里逢冬至，抱膝灯前影伴身。想得家中夜深坐，还应说着远行人。
杜荀鹤|小松|自小刺头深草里，而今渐觉出蓬蒿。时人不识凌云木，直待凌云始道高。
李商隐|无题·重帏深下莫愁堂|重帏深下莫愁堂，卧后清宵细细长。神女生涯原是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。
杜甫|蒹葭|摧折不自守，秋风吹若何。暂时花戴雪，几处叶沉波。体弱春风早，丛长夜露多。江湖后摇落，亦恐岁蹉跎。
许浑|咸阳城东楼 / 咸阳城西楼晚眺 / 西门|一上高城万里愁，蒹葭杨柳似汀洲。溪云初起日沉阁，山雨欲来风满楼。鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。
刘禹锡|西塞山怀古|王濬楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕寒流。今逢四海为家日，故垒萧萧芦荻秋。
杜甫|春日忆李白|白也诗无敌，飘然思不群。清新庾开府，俊逸鲍参军。渭北春天树，江东日暮云。何时一樽酒，重与细论文。
贾岛|题诗后|两句三年得，一吟双泪流。知音如不赏，归卧故山秋。
柳宗元|小石城山记|自西山道口径北，逾黄茅岭而下，有二道：其一西出，寻之无所得；其一少北而东，不过四十丈，土断而川分，有积石横当其垠。其上为睥睨、梁欐之形，其旁出堡坞，有若门焉。窥之正黑，投以小石，洞然有水声，其响之激越，良久乃已。环之可上，望甚远，无土壤而生嘉树美箭，益奇而坚，
王维|辋川闲居赠裴秀才迪|寒山转苍翠，秋水日潺湲。倚杖柴门外，临风听暮蝉。渡头馀落日，墟里上孤烟。复值接舆醉，狂歌五柳前。
张籍|节妇吟寄东平李司空师道|君知妾有夫，赠妾双明珠。感君缠绵意，系在红罗襦。妾家高楼连苑起，良人执戟明光里。知君用心如日月，事夫誓拟同生死。还君明珠双泪垂，恨不相逢未嫁时。
李商隐|无题·飒飒东风细雨来|飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰！
杜牧|过华清宫绝句三首|长安回望绣成堆，山顶千门次第开。一骑红尘妃子笑，无人知是荔枝来。新丰绿树起黄埃，数骑渔阳探使回。霓裳一曲千峰上，舞破中原始下来。万国笙歌醉太平，倚天楼殿月分明。云中乱拍禄山舞，风过重峦下笑声。
白居易|醉赠刘二十八使君|为我引杯添酒饮，与君把箸击盘歌。诗称国手徒为尔，命压人头不奈何。举眼风光长寂寞，满朝官职独蹉跎。亦知合被才名折，二十三年折太多。
刘长卿|听弹琴|泠泠七弦上，静听松风寒。古调虽自爱，今人多不弹。
张九龄|西江夜行|遥夜人何在，澄潭月里行。悠悠天宇旷，切切故乡情。外物寂无扰，中流澹自清。念归林叶换，愁坐露华生。犹有汀洲鹤，宵分乍一鸣。
刘禹锡|赏牡丹|庭前芍药妖无格，池上芙蕖净少情。唯有牡丹真国色，花开时节动京城。
李白|九日|今日云景好，水绿秋山明。携壶酌流霞，搴菊泛寒荣。地远松石古，风扬弦管清。窥觞照欢颜，独笑还自倾。落帽醉山月，空歌怀友生。
韩愈|早春呈水部张十八员外二首|天街小雨润如酥，草色遥看近却无。最是一年春好处，绝胜烟柳满皇都。莫道官忙身老大，即无年少逐春心。凭君先到江头看，柳色如今深未深。
王维|终南山|太乙近天都，连山接海隅。白云回望合，青霭入看无。分野中峰变，阴晴众壑殊。欲投人处宿，隔水问樵夫。
骆宾王|咏蝉 / 在狱咏蝉|西陆蝉声唱，南冠客思深。不堪玄鬓影，来对白头吟。露重飞难进，风多响易沉。无人信高洁，谁为表予心？
温庭筠|梦江南·千万恨|千万恨，恨极在天涯。山月不知心里事，水风空落眼前花，摇曳碧云斜。
许浑|塞下曲|夜战桑乾北，秦兵半不归。朝来有乡信，犹自寄寒衣。
元稹|遣悲怀三首·其二|昔日戏言身后意，今朝都到眼前来。衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。
岑参|行军九日思长安故园|强欲登高去，无人送酒来。遥怜故园菊，应傍战场开。
刘禹锡|竹枝词·山桃红花满上头|山桃红花满上头，蜀江春水拍山流。花红易衰似郎意，水流无限似侬愁。
孟浩然|秋宵月下有怀|秋空明月悬，光彩露沾湿。惊鹊栖未定，飞萤卷帘入。庭槐寒影疏，邻杵夜声急。佳期旷何许，望望空伫立。
杜牧|长安秋望|楼倚霜树外，镜天无一毫。南山与秋色，气势两相高。
李白|庐山谣寄卢侍御虚舟|我本楚狂人，凤歌笑孔丘。手持绿玉杖，朝别黄鹤楼。五岳寻仙不辞远，一生好入名山游。庐山秀出南斗傍，屏风九叠云锦张。影落明湖青黛光，金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映朝日，鸟飞不到吴天长。登高壮观天地间，大江茫茫去不还。
柳中庸|征人怨 / 征怨|岁岁金河复玉关，朝朝马策与刀环。三春白雪归青冢，万里黄河绕黑山。
骆宾王|于易水送人 / 于易水送别|此地别燕丹，壮士发冲冠。昔时人已没，今日水犹寒。
王维|辛夷坞|木末芙蓉花，山中发红萼。涧户寂无人，纷纷开且落。
王建|短歌行|人初生，日初出。上山迟，下山疾。百年三万六千朝，夜里分将强半日。有歌有舞须早为，昨日健于今日时。人家见生男女好，不知男女催人老。短歌行，无乐声。
王维|积雨辋川庄作 / 秋归辋川庄作|积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。
岑参|戏问花门酒家翁|老人七十仍沽酒，千壶百瓮花门口。道傍榆荚巧似钱，摘来沽酒君肯否。
李商隐|菊花|暗暗淡淡紫，融融冶冶黄。陶令篱边色，罗含宅里香。几时禁重露，实是怯残阳。愿泛金鹦鹉，升君白玉堂。
李白|短歌行|白日何短短，百年苦易满。苍穹浩茫茫，万劫太极长。麻姑垂两鬓，一半已成霜。天公见玉女，大笑亿千场。吾欲揽六龙，回车挂扶桑。北斗酌美酒，劝龙各一觞。富贵非所愿，与人驻颜光。
王维|汉江临泛 / 汉江临眺|楚塞三湘接，荆门九派通。江流天地外，山色有无中。郡邑浮前浦，波澜动远空。襄阳好风日，留醉与山翁。
李白|行路难·其二|大道如青天，我独不得出。羞逐长安社中儿，赤鸡白雉赌梨栗。弹剑作歌奏苦声，曳裾王门不称情。淮阴市井笑韩信，汉朝公卿忌贾生。君不见昔时燕家重郭隗，拥篲折节无嫌猜。剧辛乐毅感恩分，输肝剖胆效英才。昭王白骨萦蔓草，谁人更扫黄金台？行路难，归去来！
孟浩然|夏日南亭怀辛大|山光忽西落，池月渐东上。散发乘夕凉，开轩卧闲敞。荷风送香气，竹露滴清响。欲取鸣琴弹，恨无知音赏。感此怀故人，中宵劳梦想。
李商隐|晚晴|深居俯夹城，春去夏犹清。天意怜幽草，人间重晚晴。并添高阁迥，微注小窗明。越鸟巢干后，归飞体更轻。
王维|送梓州李使君|万壑树参天，千山响杜鹃。山中一夜雨，树杪百重泉。汉女输橦布，巴人讼芋田。文翁翻教授，不敢倚先贤。
白居易|李白墓|采石江边李白坟，绕田无限草连云。可怜荒垄穷泉骨，曾有惊天动地文。但是诗人多薄命，就中沦落不过君。
杜甫|清明二首|朝来新火起新烟，湖色春光净客船。绣羽衔花他自得，红颜骑竹我无缘。胡童结束还难有，楚女腰肢亦可怜。不见定王城旧处，长怀贾傅井依然。虚沾焦举为寒食，实藉严君卖卜钱。钟鼎山林各天性，浊醪粗饭任吾年。此身飘泊苦西东，右臂偏枯半耳聋。寂寂系舟双下泪，悠悠伏枕左书空。
白居易|浪淘沙·借问江潮与海水|借问江潮与海水，何似君情与妾心？相恨不如潮有信，相思始觉海非深。
卢纶|和张仆射塞下曲·其二|林暗草惊风，将军夜引弓。平明寻白羽，没在石棱中。
杜牧|紫薇花|晓迎秋露一枝新，不占园中最上春。桃李无言又何在，向风偏笑艳阳人。
孟云卿|寒食|二月江南花满枝，他乡寒食远堪悲。贫居往往无烟火，不独明朝为子推。
温庭筠|过分水岭|溪水无情似有情，入山三日得同行。岭头便是分头处，惜别潺湲一夜声。
杜甫|孤雁 / 后飞雁|孤雁不饮啄，飞鸣声念群。谁怜一片影，相失万重云？望尽似犹见，哀多如更闻。野鸦无意绪，鸣噪自纷纷。
王昌龄|从军行二首·其一|大将军出战，白日暗榆关。三面黄金甲，单于破胆还。
李贺|金铜仙人辞汉歌|魏明帝青龙元年八月，诏宫官牵车西取汉孝武捧露盘仙人，欲立置前殿。宫官既拆盘，仙人临载，乃潸然泪下。唐诸王孙李长吉遂作金铜仙人辞汉歌。茂陵刘郎秋风客，夜闻马嘶晓无迹。画栏桂树悬秋香，三十六宫土花碧。魏官牵车指千里，东关酸风射眸子。空将汉月出宫门，
柳宗元|与浩初上人同看山寄京华亲故|海畔尖山似剑铓，秋来处处割愁肠。若为化得身千亿，散上峰头望故乡。
韩愈|祭十二郎文|年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，从嫂归葬河阳。既又与汝就食江南。零丁孤苦，未尝一日相离也。吾上有三兄，皆不幸早世。承先人后者，在孙惟汝，
杜牧|赠别二首|娉娉袅袅十三余，豆蔻梢头二月初。春风十里扬州路，卷上珠帘总不如。多情却似总无情，唯觉樽前笑不成。蜡烛有心还惜别，替人垂泪到天明。
杜甫|奉赠韦左丞丈二十二韵|纨绔不饿死，儒冠多误身。丈人试静听，贱子请具陈。甫昔少年日，早充观国宾。读书破万卷，下笔如有神。赋料扬雄敌，诗看子建亲。李邕求识面，王翰愿卜邻。自谓颇挺出，立登要路津。致君尧舜上，再使风俗淳。此意竟萧条，行歌非隐沦。骑驴十三载，
白居易|母别子|母别子，子别母，白日无光哭声苦。关西骠骑大将军，去年破虏新策勋。敕赐金钱二百万，洛阳迎得如花人。新人迎来旧人弃，掌上莲花眼中刺。迎新弃旧未足悲，悲在君家留两儿。一始扶行一初坐，坐啼行哭牵人衣。以汝夫妇新燕婉，使我母子生别离。不如林中乌与鹊，母不失雏雄伴雌。
孟浩然|与诸子登岘山|人事有代谢，往来成古今。江山留胜迹，我辈复登临。水落鱼梁浅，天寒梦泽深。羊公碑尚在，读罢泪沾襟。
贾岛|新年|嗟以龙钟身，如何岁复新。石门思隐久，铜镜强窥频。花发新移树，心知故国春。谁能平此恨，岂是北宗人。
陆龟蒙|白莲|素蘤多蒙别艳欺，此花端合在瑶池。无情有恨何人觉？月晓风清欲堕时。
齐己|早梅|万木冻欲折，孤根暖独回。前村深雪里，昨夜一枝开。风递幽香出，禽窥素艳来。明年如应律，先发望春台。
李白|访戴天山道士不遇|犬吠水声中，桃花带露浓。树深时见鹿，溪午不闻钟。野竹分青霭，飞泉挂碧峰。无人知所去，愁倚两三松。
李白|子夜吴歌·夏歌|镜湖三百里，菡萏发荷花。五月西施采，人看隘若耶。回舟不待月，归去越王家。
元稹|闻乐天授江州司马|残灯无焰影幢幢，此夕闻君谪九江。垂死病中惊坐起，暗风吹雨入寒窗。
杜甫|野望|西山白雪三城戍，南浦清江万里桥。海内风尘诸弟隔，天涯涕泪一身遥。惟将迟暮供多病，未有涓埃答圣朝。跨马出郊时极目，不堪人事日萧条。
柳宗元|早梅|早梅发高树，迥映楚天碧。朔吹飘夜香，繁霜滋晓白。欲为万里赠，杳杳山水隔。寒英坐销落，何用慰远客。
杜甫|赠李白|秋来相顾尚飘蓬，未就丹砂愧葛洪。痛饮狂歌空度日，飞扬跋扈为谁雄。
白居易|早冬|十月江南天气好，可怜冬景似春华。霜轻未杀萋萋草，日暖初干漠漠沙。老柘叶黄如嫩树，寒樱枝白是狂花。此时却羡闲人醉，五马无由入酒家。
韦庄|长安清明|蚤是伤春梦雨天，可堪芳草更芊芊。内官初赐清明火，上相闲分白打钱。紫陌乱嘶红叱拨，绿杨高映画秋千。游人记得承平事，暗喜风光似昔年。
孟浩然|春中喜王九相寻 / 晚春|二月湖水清，家家春鸟鸣。林花扫更落，径草踏还生。酒伴来相命，开尊共解酲。当杯已入手，歌妓莫停声。
杜牧|过华清宫绝句三首·其一|长安回望绣成堆，山顶千门次第开。一骑红尘妃子笑，无人知是荔枝来。
韦庄|台城|江雨霏霏江草齐，六朝如梦鸟空啼。无情最是台城柳，依旧烟笼十里堤。
李商隐|端居|远书归梦两悠悠，只有空床敌素秋。阶下青苔与红树，雨中寥落月中愁。
杜甫|绝句|迟日江山丽，春风花草香。泥融飞燕子，沙暖睡鸳鸯。
杜甫|又呈吴郎|堂前扑枣任西邻，无食无儿一妇人。不为困穷宁有此？只缘恐惧转须亲。即防远客虽多事，便插疏篱却甚真。已诉征求贫到骨，正思戎马泪盈巾。
柳宗元|种树郭橐驼传|郭橐驼，不知始何名。病偻，隆然伏行，有类橐驼者，故乡人号之驼。驼闻之，曰：甚善。名我固当。因舍其名，亦自谓橐驼云。其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，
韩愈|题张十一旅舍三咏榴花 / 题榴花|五月榴花照眼明，枝间时见子初成。可怜此地无车马，颠倒青苔落绛英。
柳宗元|始得西山宴游记|自余为僇人，居是州，恒惴栗。其隟也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归；以为凡是州之山水有异态者，皆我有也，而未始知西山之怪特。
张泌|寄人|别梦依依到谢家，小廊回合曲阑斜。多情只有春庭月，犹为离人照落花。
白居易|白云泉|天平山上白云泉，云自无心水自闲。何必奔冲山下去，更添波浪向人间。
杜甫|绝句四首|堂西长笋别开门，堑北行椒却背村。梅熟许同朱老吃，松高拟对阮生论。欲作鱼梁云复湍，因惊四月雨声寒。青溪先有蛟龙窟，竹石如山不敢安。两个黄鹂鸣翠柳，一行白鹭上青天。窗含西岭千秋雪，门泊东吴万里船。药条药甲润青青，色过棕亭入草亭。苗满空山惭取誉，根居隙地怯成形。
高蟾|金陵晚望|曾伴浮云归晚翠，犹陪落日泛秋声。世间无限丹青手，一片伤心画不成。
杜甫|阁夜|岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭几家闻战伐，夷歌数处起渔樵。卧龙跃马终黄土，人事依依漫寂寥。岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭千家闻战伐，夷歌数处起渔樵。卧龙跃马终黄土，
李白|下终南山过斛斯山人宿置酒|暮从碧山下，山月随人归。却顾所来径，苍苍横翠微。相携及田家，童稚开荆扉。绿竹入幽径，青萝拂行衣。欢言得所憩，美酒聊共挥。长歌吟松风，曲尽河星稀。我醉君复乐，陶然共忘机。
杜甫|江村|清江一曲抱村流，长夏江村事事幽。自去自来堂上燕，相亲相近水中鸥。老妻画纸为棋局，稚子敲针作钓钩。但有故人供禄米，微躯此外更何求？
王昌龄|春宫曲|昨夜风开露井桃，未央前殿月轮高。平阳歌舞新承宠，帘外春寒赐锦袍。
李白|妾薄命|汉帝重阿娇，贮之黄金屋。咳唾落九天，随风生珠玉。宠极爱还歇，妒深情却疏。长门一步地，不肯暂回车。雨落不上天，水覆难再收。君情与妾意，各自东西流。昔日芙蓉花，今成断根草。以色事他人，能得几时好。
郑谷|中秋|清香闻晓莲，水国雨馀天。天气正得所，客心刚悄然。乱兵何日息，故老几人全。此际难消遣，从来未学禅。
贾岛|宿山寺|众岫耸寒色，精庐向此分。流星透疏木，走月逆行云。绝顶人来少，高松鹤不群。一僧年八十，世事未曾闻。
李商隐|暮秋独游曲江|荷叶生时春恨生，荷叶枯时秋恨成。深知身在情长在，怅望江头江水声。
孟郊|古怨别|飒飒秋风生，愁人怨离别。含情两相向，欲语气先咽。心曲千万端，悲来却难说。别后唯所思，天涯共明月。
王昌龄|长歌行|旷野饶悲风，飕飕黄蒿草。系马倚白杨，谁知我怀抱。所是同袍者，相逢尽衰老。北登汉家陵，南望长安道。下有枯树根，上有鼯鼠窠。高皇子孙尽，千载无人过。宝玉频发掘，精灵其奈何。人生须达命，有酒且长歌。
李商隐|宿骆氏亭寄怀崔雍崔衮|竹坞无尘水槛清，相思迢递隔重城。秋阴不散霜飞晚，留得枯荷听雨声。
刘禹锡|金陵五题·石头城|山围故国周遭在，潮打空城寂寞回。淮水东边旧时月，夜深还过女墙来。
杜甫|戏为六绝句·其二|王杨卢骆当时体，轻薄为文哂未休。尔曹身与名俱灭，不废江河万古流。
高骈|对雪|六出飞花入户时，坐看青竹变琼枝。如今好上高楼望，盖尽人间恶路岐。
陈陶|游子吟|栖乌喜林曙，惊蓬伤岁阑。关河三尺雪，何处是天山。朔风无重衣，仆马饥且寒。惨戚别妻子，迟回出门难。男儿值休明，岂是长泥蟠。何者为木偶，何人侍金銮。郁郁守贫贱，悠悠亦无端。进不图功名，退不处岩峦。穷通在何日，光景如跳丸。富贵苦不早，令人摧心肝。誓期春之阳，
白居易|梦微之|夜来携手梦同游，晨起盈巾泪莫收。漳浦老身三度病，咸阳宿草八回秋。君埋泉下泥销骨，我寄人间雪满头。阿卫韩郎相次去，夜台茫昧得知不？
李端|听筝|鸣筝金粟柱，素手玉房前。欲得周郎顾，时时误拂弦。
李白|长相思·其二|日色欲尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天，昔日横波目，今作流泪泉。不信妾断肠，归来看取明镜前。
李商隐|春雨|怅卧新春白袷衣，白门寥落意多违。红楼隔雨相望冷，珠箔飘灯独自归。远路应悲春晼晚，残霄犹得梦依稀。玉珰缄札何由达，万里云罗一雁飞。
韦应物|闻雁|故园渺何处，归思方悠哉。淮南秋雨夜，高斋闻雁来。
张祜|宫词·故国三千里|故国三千里，深宫二十年。一声何满子，双泪落君前。
韦应物|秋夜寄邱员外 / 秋夜寄丘二十二员外|怀君属秋夜，散步咏凉天。空山松子落，幽人应未眠。
骆宾王|为徐敬业讨武曌檄 / 代李敬业讨武曌檄|伪临朝武氏者，性非和顺，地实寒微。昔充太宗下陈，曾以更衣入侍。洎乎晚节，秽乱春宫。潜隐先帝之私，阴图后房之嬖。入门见嫉，蛾眉不肯让人；掩袖工谗，狐媚偏能惑主。践元后于翚翟，陷吾君于聚麀。加以虺蜴为心，豺狼成性，近狎邪僻，残害忠良，杀姊屠兄，弑君鸩母。
白居易|观游鱼|绕池闲步看鱼游，正值儿童弄钓舟。一种爱鱼心各异，我来施食尔垂钩。
李商隐|马嵬·其二|海外徒闻更九州，他生未卜此生休。空闻虎旅传宵柝，无复鸡人报晓筹。此日六军同驻马，当时七夕笑牵牛。如何四纪为天子，不及卢家有莫愁。
白居易|春题湖上|湖上春来似画图，乱峰围绕水平铺。松排山面千重翠，月点波心一颗珠。碧毯线头抽早稻，青罗裙带展新蒲。未能抛得杭州去，一半勾留是此湖。
白居易|遗爱寺|弄石临溪坐，寻花绕寺行。时时闻鸟语，处处是泉声。
杜甫|佳人|绝代有佳人，幽居在空谷。自云良家子，零落依草木。关中昔丧乱，兄弟遭杀戮。官高何足论，不得收骨肉。世情恶衰歇，万事随转烛。夫婿轻薄儿，新人美如玉。合昏尚知时，鸳鸯不独宿。但见新人笑，那闻旧人哭。在山泉水清，出山泉水浊。侍婢卖珠回，牵萝补茅屋。摘花不插发，
陈陶|将进酒|金尊莫倚青春健，龌龊浮生如走电。琴瑟盘倾从世珠，黄泥局泻流年箭。麻姑爪秃瞳子昏，东皇肉角生鱼鳞。灵鳌柱骨半枯朽，骊龙德悔愁耕人。周孔蓍龟久沦没，黄蒿谁认贤愚骨。兔苑词才去不还，兰亭水石空明月。姮娥弄箫香雨收，江滨迸瑟鱼龙愁。灵芝九折楚莲醉，翾风一叹梁庭秋。
白居易|阴雨|岚雾今朝重，江山此地深。滩声秋更急，峡气晓多阴。望阙云遮眼，思乡雨滴心。将何慰幽独，赖此北窗琴。
王维|陇西行|十里一走马，五里一扬鞭。都护军书至，匈奴围酒泉。关山正飞雪，烽火断无烟。
韦庄|思帝乡·春日游|春日游，杏花吹满头。陌上谁家年少足风流？妾拟将身嫁与一生休。纵被无情弃，不能羞。
杜甫|梦李白二首·其一|死别已吞声，生别常恻恻。江南瘴疠地，逐客无消息。，明我长相忆。恐非平生魂，路远不可测。魂来枫林青，魂返关塞黑。君今在罗网，何以有羽翼。落月满屋梁，犹疑照颜色。水深波浪阔，无使蛟龙得。死别已吞声，生别常恻恻。江南瘴疠地，逐客无消息。
司空图|元日|甲子今重数，生涯只自怜。殷勤元日日，欹午又明年。
许浑|谢亭送别|劳歌一曲解行舟，红叶青山水急流。日暮酒醒人已远，满天风雨下西楼。
李白|清平调·其二|一枝红艳露凝香，云雨巫山枉断肠。借问汉宫谁得似，可怜飞燕倚新妆。
戴叔伦|苏溪亭|苏溪亭上草漫漫，谁倚东风十二阑。燕子不归春事晚，一汀烟雨杏花寒。
张九龄|感遇十二首·其一|兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折！
白居易|偶作寄朗之|历想为官日，无如刺史时。欢娱接宾客，饱暖及妻儿。自到东都后，安闲更得宜。分司胜刺史，致仕胜分司。何况园林下，欣然得朗之。仰名同旧识，为乐即新知。有雪先相访，无花不作期。斗醲干酿酒，夸妙细吟诗。里巷千来往，都门五别离。岐分两回首，书到一开眉。叶落槐亭院，
顾况|游子吟|故枥思疲马，故窠思迷禽。浮云蔽我乡，踯躅游子吟。游子悲久滞，浮云郁东岑。客堂无丝桐，落叶如秋霖。艰哉远游子，所以悲滞淫。一为浮云词，愤塞谁能禁。驰归百年内，唯愿展所钦。胡为不归欤，坐使年病侵。未老霜绕鬓，非狂火烧心。太行何难哉，北斗不可斟。夜静星河出，
李白|子夜吴歌·冬歌|明朝驿使发，一夜絮征袍。素手抽针冷，那堪把剪刀。裁缝寄远道，几日到临洮。
金昌绪|春怨 / 伊州歌|打起黄莺儿，莫教枝上啼。啼时惊妾梦，不得到辽西。
刘长卿|送方外上人 / 送上人|孤云将野鹤，岂向人间住。莫买沃洲山，时人已知处。
张旭|山中留客|山光物态弄春晖，莫为轻阴便拟归。纵使晴明无雨色，入云深处亦沾衣。
戴叔伦|塞上曲二首·其二|汉家旌帜满阴山，不遣胡儿匹马还。愿得此身长报国，何须生入玉门关。
韩愈|进学解|国子先生晨入太学，招诸生立馆下，诲之曰：业精于勤，荒于嬉；行成于思，毁于随。方今圣贤相逢，治具毕张。拔去凶邪，登崇畯良。占小善者率以录，名一艺者无不庸。爬罗剔抉，刮垢磨光。盖有幸而获选，孰云多而不扬？诸生业患不能精，无患有司之不明；行患不能成，
元稹|桃花|桃花浅深处，似匀深浅妆。春风助肠断，吹落白衣裳。
柳宗元|饮酒|今夕少愉乐，起坐开清尊。举觞酹先酒，为我驱忧烦。须臾心自殊，顿觉天地暄。连山变幽晦，绿水函晏温。蔼蔼南郭门，树木一何繁。清阴可自庇，竟夕闻佳言。尽醉无复辞，偃卧有芳荪。彼哉晋楚富，此道未必存。
李白|行路难·其三|有耳莫洗颍川水，有口莫食首阳蕨。含光混世贵无名，何用孤高比云月？吾观自古贤达人，功成不退皆殒身。子胥既弃吴江上，屈原终投湘水滨。陆机雄才岂自保？李斯税驾苦不早。华亭鹤唳讵可闻？上蔡苍鹰何足道？君不见吴中张翰称达生，秋风忽忆江东行。且乐生前一杯酒，
杜甫|秋兴八首|玉露凋伤枫树林，巫山巫峡气萧森。江间波浪兼天涌，塞上风云接地阴。丛菊两开他日泪，孤舟一系故园心。寒衣处处催刀尺，白帝城高急暮砧。夔府孤城落日斜，每依北斗望京华。听猿实下三声泪，奉使虚随八月槎。画省香炉违伏枕，山楼粉堞隐悲笳。请看石上藤萝月，已映洲前芦荻花。
杜甫|新婚别|兔丝附蓬麻，引蔓故不长。嫁女与征夫，不如弃路旁。结发为君妻，席不暖君床。暮婚晨告别，无乃太匆忙。君行虽不远，守边赴河阳。妾身未分明，何以拜姑嫜？父母养我时，日夜令我藏。生女有所归，鸡狗亦得将。君今往死地，沉痛迫中肠。誓欲随君去，形势反苍黄。勿为新婚念，
崔道融|西施滩|宰嚭亡吴国，西施陷恶名。浣纱春水急，似有不平声。
罗隐|自遣|得即高歌失即休，多愁多恨亦悠悠。今朝有酒今朝醉，明日愁来明日愁。
王之涣|宴词|长堤春水绿悠悠，畎入漳河一道流。莫听声声催去棹，桃溪浅处不胜舟。
皮日休|读书|家资是何物，积帙列梁梠.高斋晓开卷，独共圣人语。英贤虽异世，自古心相许。案头见蠹鱼，犹胜凡俦侣。
杜甫|夏夜叹|永日不可暮，炎蒸毒我肠。安得万里风，飘飖吹我裳。昊天出华月，茂林延疏光。仲夏苦夜短，开轩纳微凉。虚明见纤毫，羽虫亦飞扬。物情无巨细，自适固其常。念彼荷戈士，穷年守边疆。何由一洗濯，执热互相望。竟夕击刁斗，喧声连万方。青紫虽被体，不如早还乡。
杜牧|金谷园|繁华事散逐香尘，流水无情草自春。日暮东风怨啼鸟，落花犹似坠楼人。
韩愈|送董邵南游河北序|燕赵古称多感慨悲歌之士。董生举进士，屡不得志于有司，怀抱利器，郁郁适兹土。吾知其必有合也。董生勉乎哉！夫以子之不遇时，苟慕义强仁者皆爱惜焉。矧燕赵之士出乎其性者哉！然吾尝闻风俗与化移易，吾恶知其今不异于古所云邪?聊以吾子之行卜之也。董生勉乎哉！吾因子有所感矣。
杜甫|潼关吏|士卒何草草，筑城潼关道。大城铁不如，小城万丈余。借问潼关吏：修关还备胡？要我下马行，为我指山隅：连云列战格，飞鸟不能逾。胡来但自守，岂复忧西都。丈人视要处，窄狭容单车。艰难奋长戟，万古用一夫。哀哉桃林战，百万化为鱼。请嘱防关将，慎勿学哥舒！
杜甫|百忧集行|忆年十五心尚孩，健如黄犊走复来。庭前八月梨枣熟，一日上树能千回。即今倏忽已五十，坐卧只多少行立。强将笑语供主人，悲见生涯百忧集。入门依旧四壁空，老妻睹我颜色同。痴儿不知父子礼，叫怒索饭啼门东。
李商隐|蝉|本以高难饱，徒劳恨费声。五更疏欲断，一树碧无情。薄宦梗犹泛，故园芜已平。烦君最相警，我亦举家清。
白居易|秋夕|叶声落如雨，月色白似霜。夜深方独卧，谁为拂尘床。
杜甫|自京赴奉先县咏怀五百字 / 自京赴奉先咏怀五百字|杜陵有布衣，老大意转拙。许身一何愚，窃比稷与契。居然成濩落，白首甘契阔。盖棺事则已，此志常觊豁。穷年忧黎元，叹息肠内热。取笑同学翁，浩歌弥激烈。非无江海志，潇洒送日月。生逢尧舜君，不忍便永诀。当今廊庙具，构厦岂云缺。葵藿倾太阳，物性固莫夺。顾惟蝼蚁辈，
孟浩然|夜归鹿门山歌 / 夜归鹿门歌|山寺钟鸣昼已昏，渔梁渡头争渡喧。人随沙岸向江村，余亦乘舟归鹿门。鹿门月照开烟树，忽到庞公栖隐处。岩扉松径长寂寥，惟有幽人自来去。
李白|沙丘城下寄杜甫|我来竟何事，高卧沙丘城。城边有古树，日夕连秋声。鲁酒不可醉，齐歌空复情。思君若汶水，浩荡寄南征。
武则天|如意娘|看朱成碧思纷纷，憔悴支离为忆君。不信比来长下泪，开箱验取石榴裙。
柳宗元|永州八记|始得西山宴游记自余为僇人，居是州。恒惴慄。时隙也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归。以为凡是州之山水有异态者，皆我有也，
杜甫|天末怀李白|凉风起天末，君子意如何。鸿雁几时到，江湖秋水多。文章憎命达，魑魅喜人过。应共冤魂语，投诗赠汨罗。
李白|越中览古|越王勾践破吴归，义士还乡尽锦衣。宫女如花满春殿，只今惟有鹧鸪飞。
李贺|梦天|老兔寒蟾泣天色，云楼半开壁斜白。玉轮轧露湿团光，鸾珮相逢桂香陌。黄尘清水三山下，更变千年如走马。遥望齐州九点烟，一泓海水杯中泻。
李白|长干行·其一|妾发初覆额，折花门前剧。郎骑竹马来，绕床弄青梅。同居长干里，两小无嫌猜，十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触，猿声天上哀。门前迟行迹，一一生绿。
罗邺|梅花|繁如瑞雪压枝开，越岭吴溪免用栽。却是五侯家未识，春风不放过江来。
崔道融|溪居即事|篱外谁家不系船，春风吹入钓鱼湾。小童疑是有村客，急向柴门去却关。
刘禹锡|浪淘沙九首|九曲黄河万里沙，浪淘风簸自天涯。如今直上银河去，同到牵牛织女家。洛水桥边春日斜，碧流轻浅见琼砂。无端陌上狂风疾，惊起鸳鸯出浪花。汴水东流虎眼文，清淮晓色鸭头春。君看渡口淘沙处，渡却人间多少人。鹦鹉洲头浪飐沙，青楼春望日将斜。衔泥燕子争归舍，独自狂夫不忆家。
刘禹锡|竹枝词二首·其二|楚水巴山江雨多，巴人能唱本乡歌。今朝北客思归去，回入纥那披绿罗。
白居易|垂钓|临水一长啸，忽思十年初。三登甲乙第，一入承明庐。浮生多变化，外事有盈虚。今来伴江叟，沙头坐钓鱼。
杜甫|垂老别|四郊未宁静，垂老不得安。子孙阵亡尽，焉用身独完。投杖出门去，同行为辛酸。幸有牙齿存，所悲骨髓干。男儿既介胄，长揖别上官。老妻卧路啼，岁暮衣裳单。孰知是死别，且复伤其寒。此去必不归，还闻劝加餐。土门壁甚坚，杏园度亦难。势异邺城下，纵死时犹宽。
李白|望庐山瀑布水二首|西登香炉峰，南见瀑布水。挂流三百丈，喷壑数十里。欻如飞电来，隐若白虹起。初惊河汉落，半洒云天里。仰观势转雄，壮哉造化功。海风吹不断，江月照还空。空中乱潈射，左右洗青壁。飞珠散轻霞，流沫沸穹石。而我乐名山，对之心益闲。无论漱琼液，还得洗尘颜。
刘禹锡|再游玄都观|百亩庭中半是苔，桃花净尽菜花开。种桃道士归何处，前度刘郎今又来。
杜甫|无家别|寂寞天宝后，园庐但蒿藜。我里百余家，世乱各东西。存者无消息，死者为尘泥。贱子因阵败，归来寻旧蹊。久行见空巷，日瘦气惨凄，但对狐与狸，竖毛怒我啼。四邻何所有，一二老寡妻。宿鸟恋本枝，安辞且穷栖。方春独荷锄，日暮还灌畦。县吏知我至，召令习鼓鞞。虽从本州役，
李延寿|人有负盐负薪者|人有负盐负薪者，同释重担息树阴。少时，且行，争一羊皮，各言藉背之物。久未果，遂讼于官。惠遣争者出，顾州纪纲曰：以此羊皮可拷知主乎?群下咸无答者。惠令人置羊皮席上，以杖击之，见少盐屑，曰：得其实矣。使争者视之，负薪者乃伏而就罪。
杜甫|江汉|江汉思归客，乾坤一腐儒。片云天共远，永夜月同孤。落日心犹壮，秋风病欲疏。古来存老马，不必取长途。
王维|渭川田家|斜阳照墟落，穷巷牛羊归。野老念牧童，倚杖候荆扉。雉雊麦苗秀，蚕眠桑叶稀。田夫荷锄至，相见语依依。即此羡闲逸，怅然吟式微。
李白|清平调·名花倾国两相欢|名花倾国两相欢，常得君王带笑看。解释春风无限恨，沉香亭北倚栏杆。
白居易|青门柳|青青一树伤心色，曾入几人离恨中。为近都门多送别，长条折尽减春风。
陆龟蒙|离骚|天问复招魂，无因彻帝阍。岂知千丽句，不敌一谗言。
王维|秋夜曲|桂魄初生秋露微，轻罗已薄未更衣。银筝夜久殷勤弄，心怯空房不忍归。
李商隐|柳|曾逐东风拂舞筵，乐游春苑断肠天。如何肯到清秋日，已带斜阳又带蝉。
罗隐|西施|家国兴亡自有时，吴人何苦怨西施。西施若解倾吴国，越国亡来又是谁。
孟浩然|送朱大入秦|游人五陵去，宝剑值千金。分手脱相赠，平生一片心。
温庭筠|清明日|清娥画扇中，春树郁金红。出犯繁花露，归穿弱柳风。马骄偏避幰，鸡骇乍开笼。柘弹何人发，黄鹂隔故宫。
李白|白马篇|龙马花雪毛，金鞍五陵豪。秋霜切玉剑，落日明珠袍。斗鸡事万乘，轩盖一何高。弓摧南山虎，手接太行猱。酒后竞风采，三杯弄宝刀。杀人如剪草，剧孟同游遨。发愤去函谷，从军向临洮。叱咤经百战，匈奴尽奔逃。归来使酒气，未肯拜萧曹。羞入原宪室，荒淫隐蓬蒿。
张子容|春江花月夜二首|林花发岸口，气色动江新。此夜江中月，流光花上春。分明石潭里，宜照浣纱人。交甫怜瑶珮，仙妃难重期。沉沉绿江晚，惆怅碧云姿。初逢花上月，言是弄珠时。
杜牧|遣怀|落魄江南载酒行，楚腰纤细掌中轻。十年一觉扬州梦，赢得青楼薄幸名。
羊士谔|春望|莫问华簪发已斑，归心满目是青山。独上层城倚危槛，柳营春尽马嘶闲。
杜审言|和晋陵陆丞早春游望|独有宦游人，偏惊物候新。云霞出海曙，梅柳渡江春。淑气催黄鸟，晴光转绿蘋。忽闻歌古调，归思欲沾巾。
李商隐|无题·来是空言去绝踪|来是空言去绝踪，月斜楼上五更钟。梦为远别啼难唤，书被催成墨未浓。蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重！
李峤|书|削简龙文见，临池鸟迹舒。河图八卦出，洛范九畴初。垂露春光满，崩云骨气馀。请君看入木，一寸乃非虚。
朱庆馀|长城|秦帝防胡虏，关心倍可嗟。一人如有德，四海尽为家。往事乾坤在，荒基草木遮。至今徒者骨，犹自哭风沙。
李白|山中与幽人对酌|两人对酌山花开，一杯一杯复一杯。我醉欲眠卿且去，明朝有意抱琴来。
李白|与夏十二登岳阳楼|楼观岳阳尽，川迥洞庭开。雁引愁心去，山衔好月来。云间连下榻，天上接行杯。醉后凉风起，吹人舞袖回。
韩偓|草书屏风|何处一屏风，分明怀素踪。虽多尘色染，犹见墨痕浓。怪石奔秋涧，寒藤挂古松。若教临水畔，字字恐成龙。
白居易|放言五首·其一|朝真暮伪何人辨，古往今来底事无。但爱臧生能诈圣，可知宁子解佯愚。草萤有耀终非火，荷露虽团岂是珠。不取燔柴兼照乘，可怜光彩亦何殊。
柳宗元|读书|幽沉谢世事，俯默窥唐虞。上下观古今，起伏千万途。遇欣或自笑，感戚亦以吁。缥帙各舒散，前后互相逾。瘴痾扰灵府，日与往昔殊。临文乍了了，彻卷兀若无。竟夕谁与言，但与竹素俱。倦极便倒卧，熟寐乃一苏。欠伸展肢体，吟咏心自愉。得意适其适，非愿为世儒。道尽即闭口，
戴叔伦|调笑令·边草|边草，边草，边草尽来兵老。山南山北雪晴，千里万里月明。明月，明月，胡笳一声愁绝。
李白|塞下曲六首|五月天山雪，无花只有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。天兵下北荒，胡马欲南饮。横戈从百战，直为衔恩甚。握雪海上餐，拂沙陇头寝。何当破月氏，然后方高枕。骏马似风飙，鸣鞭出渭桥。弯弓辞汉月，插羽破天骄。阵解星芒尽，
卢照邻|长安古意|长安大道连狭斜，青牛白马七香车。玉辇纵横过主第，金鞭络绎向侯家。龙衔宝盖承朝日，凤吐流苏带晚霞。百尺游丝争绕树，一群娇鸟共啼花。游蜂戏蝶千门侧，碧树银台万种色。复道交窗作合欢，双阙连甍垂凤翼。梁家画阁中天起，汉帝金茎云外直。楼前相望不相知，
韩愈|杂说一·龙说|龙嘘气成云，云固弗灵于龙也。然龙乘是气，茫洋穷乎玄间，薄日月，伏光景，感震电，神变化，水下土，汩陵谷，云亦灵怪矣哉!云，龙之所能使为灵也；若龙之灵，则非云之所能使为灵也。然龙弗得云，无以神其灵矣。失其所凭依，信不可欤！异哉！其所凭依，乃其所自为也。易曰：
李白|秋下荆门|霜落荆门江树空，布帆无恙挂秋风。此行不为鲈鱼鲙，自爱名山入剡中。
李煜|梅花|殷勤移植地，曲槛小栏边。共约重芳日，还忧不盛妍。阻风开步障，乘月溉寒泉。谁料花前后，蛾眉却不全。失却烟花主，东君自不知。清香更何用，犹发去年枝。
韩琮|凉州词|树发花如锦，莺啼柳若丝。更游欢宴地，悲见别离时。
白居易|为薛台悼亡|半死梧桐老病身，重泉一念一伤神。手携稚子夜归院，月冷空房不见人。
韩愈|示儿|始我来京师，止携一束书。辛勤三十年，以有此屋庐。此屋岂为华，于我自有余。中堂高且新，四时登牢蔬。前荣馔宾亲，冠婚之所于。庭内无所有，高树八九株。有藤娄络之，春华夏阴敷。东堂坐见山，云风相吹嘘。松果连南亭，外有瓜芋区。西偏屋不多，槐榆翳空虚。山鸟旦夕鸣，
卢象|竹里馆|江南冰不闭，山泽气潜通。腊月闻山鸟，寒崖见蛰熊。柳林春半合，荻笋乱无丛。回首金陵岸，依依向北风。
李白|渌水曲|渌水明秋月，南湖采白蘋。荷花娇欲语，愁杀荡舟人。
李世民|咏雨|罩云飘远岫，喷雨泛长河。低飞昏岭腹，斜足洒岩阿。泫丛珠缔叶，起溜镜图波。濛柳添丝密，含吹织空罗。
张籍|凉州词三首·其三|凤林关里水东流，白草黄榆六十秋。边将皆承主恩泽，无人解道取凉州。
薛涛|送友人|水国蒹葭夜有霜，月寒山色共苍苍。谁言千里自今夕，离梦杳如关塞长。
刘禹锡|酬乐天咏老见示|人谁不顾老，老去有谁怜。身瘦带频减，发稀冠自偏。废书缘惜眼，多炙为随年。经事还谙事，阅人如阅川。细思皆幸矣，下此便翛然。莫道桑榆晚，为霞尚满天。
杜甫|新安吏|客行新安道，喧呼闻点兵。借问新安吏：县小更无丁？府帖昨夜下，次选中男行。中男绝短小，何以守王城？肥男有母送，瘦男独伶俜。白水暮东流，青山犹哭声。莫自使眼枯，收汝泪纵横。眼枯即见骨，天地终无情！我军取相州，日夕望其平。岂意贼难料，归军星散营。
王维|归嵩山作|清川带长薄，车马去闲闲。流水如有意，暮禽相与还。荒城临古渡，落日满秋山。迢递嵩高下，归来且闭关。
吴融|途中见杏花|一枝红杏出墙头，墙外行人正独愁。长得看来犹有恨，可堪逢处更难留！林空色暝莺先到，春浅香寒蝶未游。更忆帝乡千万树，澹烟笼日暗神州。
温庭筠|莲花|绿塘摇滟接星津，轧轧兰桡入白蘋。应为洛神波上袜，至今莲蕊有香尘。
白居易|杨柳枝词|一树春风千万枝，嫩于金色软于丝。永丰西角荒园里，尽日无人属阿谁？
杜甫|清明|著处繁花务是日，长沙千人万人出。渡头翠柳艳明眉，争道朱蹄骄啮膝。此都好游湘西寺，诸将亦自军中至。马援征行在眼前，葛强亲近同心事。金镫下山红粉晚，牙樯捩柁青楼远。古时丧乱皆可知，人世悲欢暂相遣。弟侄虽存不得书，干戈未息苦离居。逢迎少壮非吾道，况乃今朝更祓除。
李商隐|乐游原|万树鸣蝉隔岸虹，乐游原上有西风。羲和自趁虞泉宿，不放斜阳更向东。
白居易|惜牡丹花二首|翰林院北厅花下作惆怅阶前红牡丹，晚来唯有两枝残。明朝风起应吹尽，夜惜衰红把火看。新昌窦给事宅南亭花下作寂寞萎红低向雨，离披破艳散随风。晴明落地犹惆怅，何况飘零泥土中。
王维|临湖亭|轻舸迎上客，悠悠湖上来。当轩对尊酒，四面芙蓉开。
王维|酬张少府|晚年唯好静，万事不关心。自顾无长策，空知返旧林。松风吹解带，山月照弹琴。君问穷通理，渔歌入浦深。
李商隐|对雪二首|寒气先侵玉女扉，清光旋透省郎闱。梅花大庾岭头发，柳絮章台街里飞。欲舞定随曹植马，有情应湿谢庄衣。龙山万里无多远，留待行人二月归。旋扑珠帘过粉墙，轻于柳絮重于霜。已随江令夸琼树，又入卢家妒玉堂。侵夜可能争桂魄，忍寒应欲试梅妆。关河冻合东西路，肠断斑骓送陆郎。
李白|长相思三首|长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端。上有青冥之高天，下有渌水之波澜。天长路远魂飞苦，梦魂不到关山难。长相思，摧心肝。日色欲尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，
刘禹锡|和乐天春词 / 春词|新妆宜面下朱楼，深锁春光一院愁。行到中庭数花朵，蜻蜓飞上玉搔头。
白居易|燕诗示刘叟|梁上有双燕，翩翩雄与雌。衔泥两椽间，一巢生四儿。四儿日夜长，索食声孜孜。青虫不易捕，黄口无饱期。觜爪虽欲敝，心力不知疲。须臾十来往，犹恐巢中饥。辛勤三十日，母瘦雏渐肥。喃喃教言语，一一刷毛衣。一旦羽翼成，引上庭树枝。举翅不回顾，随风四散飞。雌雄空中鸣，
杜甫|春远 / 春运|肃肃花絮晚，菲菲红素轻。日长唯鸟雀，春远独柴荆。数有关中乱，何曾剑外清。故乡归不得，地入亚夫营。
杜甫|水槛遣心二首|去郭轩楹敞，无村眺望赊。澄江平少岸，幽树晚多花。细雨鱼儿出，微风燕子斜。城中十万户，此地两三家。蜀天常夜雨，江槛已朝晴。叶润林塘密，衣干枕席清。不堪祗老病，何得尚浮名。浅把涓涓酒，深凭送此生。
李白|太原早秋|岁落众芳歇，时当大火流。霜威出塞早，云色渡河秋。梦绕边城月，心飞故国楼。思归若汾水，无日不悠悠。
柳宗元|哀溺文序|永之氓咸善游。一日，水暴甚，有五、六氓乘小船绝湘水。中济，船破，皆游。其一氓尽力而不能寻常。其侣曰：汝善游最也，今何后为？曰：吾腰千钱，重，是以后。曰：何不去之？不应，摇其首。有顷，益怠。已济者立岸上呼且号曰：汝愚之甚，蔽之甚，身且死，何以货为？
秦韬玉|贫女|蓬门未识绮罗香，拟托良媒益自伤。谁爱风流高格调，共怜时世俭梳妆。敢将十指夸针巧，不把双眉斗画长。苦恨年年压金线，为他人作嫁衣裳。
李商隐|北青萝|残阳西入崦，茅屋访孤僧。落叶人何在，寒云路几层。独敲初夜磬，闲倚一枝藤。世界微尘里，吾宁爱与憎。
张籍|凉州词三首|边城暮雨雁飞低，芦笋初生渐欲齐。无数铃声遥过碛，应驮白练到安西。古镇城门白碛开，胡兵往往傍沙堆。巡边使客行应早，欲问平安无使来。风林关里水东流，白草黄榆六十秋。边将皆承主恩泽，无人解道取凉州。
杜甫|江上值水如海势聊短述|为人性僻耽佳句，语不惊人死不休。老去诗篇浑漫与，春来花鸟莫深愁。新添水槛供垂钓，故着浮槎替入舟。焉得思如陶谢手，令渠述作与同游。
韦庄|女冠子·四月十七|四月十七，正是去年今日，别君时。忍泪佯低面，含羞半敛眉。不知魂已断，空有梦相随。除却天边月，没人知。
韩偓|咏柳|褭雨拖风不自持，全身无力向人垂。玉纤折得遥相赠，便似观音手里时。
柳宗元|溪居|久为簪组累，幸此南夷谪。闲依农圃邻，偶似山林客。晓耕翻露草，夜榜响溪石。来往不逢人，长歌楚天碧。
岑参|碛中作|走马西来欲到天，辞家见月两回圆。今夜不知何处宿，平沙万里绝人烟。
唐彦谦|春草|天北天南绕路边，托根无处不延绵。萋萋总是无情物，吹绿东风又一年。
元稹|一字至七字诗·茶|茶。香叶，嫩芽。慕诗客，爱僧家。碾雕白玉，罗织红纱。铫煎黄蕊色，碗转曲尘花。夜后邀陪明月，晨前独对朝霞。洗尽古今人不倦，将知醉后岂堪夸。
罗隐|黄河|莫把阿胶向此倾，此中天意固难明。解通银汉应须曲，才出昆仑便不清。高祖誓功衣带小，仙人占斗客槎轻。三千年后知谁在？何必劳君报太平！
孟浩然|秋登兰山寄张五 / 秋登万山寄张五 / 九月九日岘山寄张子容 / 秋登万山|北山白云里，隐者自怡悦。相望试登高，心随雁飞灭。愁因薄暮起，兴是清秋发。时见归村人，沙行渡头歇。天边树若荠，江畔洲如月。何当载酒来，共醉重阳节。
李白|采莲曲|若耶溪傍采莲女，笑隔荷花共人语。日照新妆水底明，风飘香袂空中举。岸上谁家游冶郎，三三五五映垂杨。紫骝嘶入落花去，见此踟蹰空断肠。
薛逢|凉州词|昨夜蕃兵报国仇，沙州都护破凉州。黄河九曲今归汉，塞外纵横战血流。
刘方平|春雪|飞雪带春风，徘徊乱绕空。君看似花处，偏在洛阳东。
李白|赤壁歌送别|二龙争战决雌雄，赤壁楼船扫地空。烈火张天照云海，周瑜于此破曹公。君去沧江望澄碧，鲸鲵唐突留馀迹。一一书来报故人，我欲因之壮心魄。
韦应物|寄李儋元锡|去年花里逢君别，今日花开已一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。
刘禹锡|忆江南·春去也|春去也，多谢洛城人。弱柳从风疑举袂，丛兰裛露似沾巾。独坐亦含嚬。春去也，共惜艳阳年。犹有桃花流水上，无辞竹叶醉尊前。惟待见青天。
陆龟蒙|春晓|春庭晓景别，清露花逦迤。黄蜂一过慵，夜夜栖香蕊。
白居易|早春|雪散因和气，冰开得暖光。春销不得处，唯有鬓边霜。
李泌|长歌行|天覆吾，地载吾，天地生吾有意无。不然绝粒升天衢，不然鸣珂游帝都。焉能不贵复不去，空作昂藏一丈夫。一丈夫兮一丈夫，千生气志是良图。请君看取百年事，业就扁舟泛五湖。
白居易|咏菊|一夜新霜著瓦轻，芭蕉新折败荷倾。耐寒唯有东篱菊，金粟初开晓更清。
元稹|遣悲怀三首·其三|闲坐悲君亦自悲，百年多是几多时。邓攸无子寻知命，潘岳悼亡犹费词。同穴窅冥何所望，他生缘会更难期。惟将终夜常开眼，报答平生未展眉。
柳宗元|登柳州城楼寄漳汀封连四州|城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。
李白|秋思|燕支黄叶落，妾望自登台。海上碧云断，单于秋色来。胡兵沙塞合，汉使玉关回。征客无归日，空悲蕙草摧。
李贺|马诗二十三首·其四|此马非凡马，房星本是星。向前敲瘦骨，犹自带铜声。
韦庄|菩萨蛮·劝君今夜须沉醉|劝君今夜须沉醉，尊前莫话明朝事。珍重主人心，酒深情亦深。须愁春漏短，莫诉金杯满。遇酒且呵呵，人生能几何。
李白|子夜吴歌·春歌|秦地罗敷女，采桑绿水边。素手青条上，红妆白日鲜。蚕饥妾欲去，五马莫留连。
孟浩然|送杜十四之江南 / 送杜晃进士之东吴|荆吴相接水为乡，君去春江正淼茫。日暮征帆何处泊，天涯一望断人肠。
杜甫|归雁|东来万里客，乱定几年归？肠断江城雁，高高向北飞！
李白|长干行二首|妾发初覆额，折花门前剧。郎骑竹马来，绕床弄青梅。同居长干里，两小无嫌猜。十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触，猿声天上哀。
李商隐|落花|高阁客竟去，小园花乱飞。参差连曲陌，迢递送斜晖。肠断未忍扫，眼穿仍欲归。芳心向春尽，所得是沾衣。
温庭筠|更漏子·玉炉香|玉炉香，红蜡泪，偏照画堂秋思。眉翠薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。
韦庄|江外思乡|年年春日异乡悲，杜曲黄莺可得知。更被夕阳江岸上，断肠烟柳一丝丝。
赵嘏|江楼旧感 / 江楼感旧|独上江楼思渺然，月光如水水如天。同来望月人何处？风景依稀似去年。
李商隐|瑶池|瑶池阿母绮窗开，黄竹歌声动地哀。八骏日行三万里，穆王何事不重来。
李白|劳劳亭|天下伤心处，劳劳送客亭。春风知别苦，不遣柳条青。
朱庆馀|近试上张籍水部 / 近试上张水部 / 闺意献张水部|洞房昨夜停红烛，待晓堂前拜舅姑。妆罢低声问夫婿，画眉深浅入时无。
白居易|后宫词|泪湿罗巾梦不成，夜深前殿按歌声。红颜未老恩先断，斜倚薰笼坐到明。
岑参|山房春事二首|风恬日暖荡春光，戏蝶游蜂乱入房。数枝门柳低衣桁，一片山花落笔床。梁园日暮乱飞鸦，极目萧条三两家。庭树不知人去尽，春来还发旧时花。
贺知章|采莲曲|稽山罢雾郁嵯峨，镜水无风也自波。莫言春度芳菲尽，别有中流采芰荷。
温庭筠|元日|神耀破氛昏，新阳入晏温。绪风调玉吹，端日应铜浑。威凤跄瑶簴，升龙护璧门。雨旸春令煦，裘冕晬容尊。
李峤|中秋月二首·其二|圆魄上寒空，皆言四海同。安知千里外，不有雨兼风？
韦庄|菩萨蛮|红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早归家，绿窗人似花。人人尽说江南好，游人只合江南老。春水碧于天，画船听雨眠。垆边人似月，皓腕凝霜雪。未老莫还乡，还乡须断肠。如今却忆江南乐，当时年少春衫薄。骑马倚斜桥，
鱼玄机|江陵愁望寄子安 / 江陵愁望有寄|枫叶千枝复万枝，江桥掩映暮帆迟。忆君心似西江水，日夜东流无歇时。
白居易|微雨夜行|漠漠秋云起，稍稍夜寒生。但觉衣裳湿，无点亦无声。
张籍|春别曲|长江春水绿堪染，莲叶出水大如钱。江头橘树君自种，那不长系木兰船。
杜甫|寄李十二白二十韵|昔年有狂客，号尔谪仙人。笔落惊风雨，诗成泣鬼神。声名从此大，汩没一朝伸。文采承殊渥，流传必绝伦。龙舟移棹晚，兽锦夺袍新。白日来深殿，青云满后尘。乞归优诏许，遇我宿心亲。未负幽栖志，兼全宠辱身。剧谈怜野逸，嗜酒见天真。醉舞梁园夜，行歌泗水春。才高心不展，
韦应物|简卢陟|可怜白雪曲，未遇知音人。恓惶戎旅下，蹉跎淮海滨。涧树含朝雨，山鸟哢馀春。我有一瓢酒，可以慰风尘。
刘长卿|饯别王十一南游|望君烟水阔，挥手泪沾巾。飞鸟没何处，青山空向人。长江一帆远，落日五湖春。谁见汀洲上，相思愁白蘋。
白居易|春风|春风先发苑中梅，樱杏桃梨次第开。荠花榆荚深村里，亦道春风为我来。
杜甫|望岳三首·其三|南岳配朱鸟，秩礼自百王。欻吸领地灵，鸿洞半炎方。邦家用祀典，在德非馨香。巡守何寂寥，有虞今则亡。洎吾隘世网，行迈越潇湘。渴日绝壁出，漾舟清光旁。祝融五峰尊，峰峰次低昂。紫盖独不朝，争长嶪相望。恭闻魏夫人，群仙夹翱翔。有时五峰气，散风如飞霜。牵迫限修途，
李白|宣城见杜鹃花 / 子规|蜀国曾闻子规鸟，宣城还见杜鹃花。一叫一回肠一断，三春三月忆三巴。
王勃|咏风|肃肃凉风生，加我林壑清。驱烟寻涧户，卷雾出山楹。去来固无迹，动息如有情。日落山水静，为君起松声。肃肃凉景生，加我林壑清。驱烟寻涧户，卷雾出山楹。去来固无迹，动息如有情。日落山水静，为君起松声。
贯休|献钱尚父|贵逼人来不自由，龙骧凤翥势难收。满堂花醉三千客，一剑霜寒十四州。鼓角揭天嘉气冷，风涛动地海山秋。东南永作金天柱，谁羡当时万户侯。
李益|喜见外弟又言别|十年离乱后，长大一相逢。问姓惊初见，称名忆旧容。别来沧海事，语罢暮天钟。明日巴陵道，秋山又几重。
李贺|苦昼短|飞光飞光，劝尔一杯酒。吾不识青天高，黄地厚。唯见月寒日暖，来煎人寿。食熊则肥，食蛙则瘦。神君何在？太一安有？天东有若木，下置衔烛龙。吾将斩龙足，嚼龙肉，使之朝不得回，夜不得伏。自然老者不死，少者不哭。何为服黄金、吞白玉？谁似任公子，云中骑碧驴？刘彻茂陵多滞骨，
岑参|凉州馆中与诸判官夜集|弯弯月出挂城头，城头月出照凉州。凉州七里十万家，胡人半解弹琵琶。琵琶一曲肠堪断，风萧萧兮夜漫漫。河西幕中多故人，故人别来三五春。花门楼前见秋草，岂能贫贱相看老。一生大笑能几回，斗酒相逢须醉倒。
韦应物|淮上喜会梁川故人 / 淮上喜会梁州故人|江汉曾为客，相逢每醉还。浮云一别后，流水十年间。欢笑情如旧，萧疏鬓已斑。何因不归去？淮上有秋山。
王维|过香积寺|不知香积寺，数里入云峰。古木无人径，深山何处钟。泉声咽危石，日色冷青松。薄暮空潭曲，安禅制毒龙。
李商隐|无题四首|来是空言去绝踪，月斜楼上五更钟。梦为远别啼难唤，书被催成墨未浓。蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重。飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰。
李商隐|风雨|凄凉宝剑篇，羁泊欲穷年。黄叶仍风雨，青楼自管弦。新知遭薄俗，旧好隔良缘。心断新丰酒，销愁斗几千。
李白|落日忆山中|雨后烟景绿，晴天散馀霞。东风随春归，发我枝上花。花落时欲暮，见此令人嗟。愿游名山去，学道飞丹砂。
张仲素|秋夜曲|丁丁漏水夜何长，漫漫轻云露月光。秋逼暗虫通夕响，征衣未寄莫飞霜。
罗隐|七夕|络角星河菡萏天，一家欢笑设红筵。应倾谢女珠玑箧，尽写檀郎锦绣篇。香帐簇成排窈窕，金针穿罢拜婵娟。铜壶漏报天将晓，惆怅佳期又一年。
薛逢|长安夜雨|滞雨通宵又彻明，百忧如草雨中生。心关桂玉天难晓，运落风波梦亦惊。压树早鸦飞不散，到窗寒鼓湿无声。当年志气俱消尽，白发新添四五茎。
杜牧|叹花 / 怅诗|自是寻春去校迟，不须惆怅怨芳时。狂风落尽深红色，绿叶成阴子满枝。
李益|写情|水纹珍簟思悠悠，千里佳期一夕休。从此无心爱良夜，任他明月下西楼。
杜甫|戏为六绝句|庾信文章老更成，凌云健笔意纵横。今人嗤点流传赋，不觉前贤畏后生。王杨卢骆当时体，轻薄为文哂未休。尔曹身与名俱灭，不废江河万古流。纵使卢王操翰墨，劣于汉魏近风骚。龙文虎脊皆君驭，历块过都见尔曹。才力应难夸数公，凡今谁是出群雄。或看翡翠兰苕上，未掣鲸鱼碧海中。
王昌龄|送柴侍御|沅水通波接武冈，送君不觉有离伤。青山一道同云雨，明月何曾是两乡。
罗邺|长城|当时无德御乾坤，广筑徒劳万古存。谩役生民防极塞，不知血刃起中原。珠玑旋见陪陵寝，社稷何曾保子孙。降虏至今犹自说，冤声夜夜傍城根。
李商隐|荷花|都无色可并，不奈此香何。瑶席乘凉设，金羁落晚过。回衾灯照绮，渡袜水沾罗。预想前秋别，离居梦棹歌。
李贺|南园十三首|花枝草蔓眼中开，小白长红越女腮。可怜日暮嫣香落，嫁与春风不用媒。宫北田塍晓气酣，黄桑饮露窣宫帘。长腰健妇偷攀折，将喂吴王八茧蚕。竹里缲丝挑网车，青蝉独噪日光斜。桃胶迎夏香琥珀，自课越佣能种瓜。三十未有二十余，白日长饥小甲蔬。
王维|老将行|少年十五二十时，步行夺得胡马骑。射杀中山白额虎，肯数邺下黄须儿！一身转战三千里，一剑曾当百万师。汉兵奋迅如霹雳，虏骑崩腾畏蒺藜。卫青不败由天幸，李广无功缘数奇。自从弃置便衰朽，世事蹉跎成白首。昔时飞箭无全目，今日垂杨生左肘。路旁时卖故侯瓜，门前学种先生柳。
方干|元日·晨鸡两遍报|晨鸡两遍报更阑，刁斗无声晓漏干。暖日映山调正气，东风入树舞残寒。轩车欲识人间感，献岁须来帝里看。才酌屠苏定年齿，坐中惟笑鬓毛斑。
王昌龄|送魏二|醉别江楼橘柚香，江风引雨入舟凉。忆君遥在潇湘月，愁听清猿梦里长。
王维|送沈子归江东 / 送沈子福之江东|杨柳渡头行客稀，罟师荡桨向临圻。唯有相思似春色，江南江北送君归。
李白|与韩荆州书|白闻天下谈士相聚而言曰：生不用封万户侯，但愿一识韩荆州。何令人之景慕，一至于此耶！岂不以有周公之风，躬吐握之事，使海内豪俊，奔走而归之，一登龙门，则声价十倍！所以龙蟠凤逸之士，皆欲收名定价于君侯。愿君侯不以富贵而骄之、寒贱而忽之，则三千之中有毛遂，
贾岛|口号|中夜忽自起，汲此百尺泉。林木含白露，星斗在青天。
卢纶|和张仆射塞下曲六首|鹫翎金仆姑，燕尾绣蝥弧。独立扬新令，千营共一呼。林暗草惊风，将军夜引弓。平明寻白羽，没在石棱中。月黑雁飞高，单于夜遁逃。欲将轻骑逐，大雪满弓刀。野幕敞琼筵，羌戎贺劳旋。醉和金甲舞，雷鼓动山川。调箭又呼鹰，俱闻出世能。奔狐将迸雉，扫尽古丘陵。亭亭七叶贵，
储光羲|钓鱼湾|垂钓绿湾春，春深杏花乱。潭清疑水浅，荷动知鱼散。日暮待情人，维舟绿杨岸。
王维|田园乐七首·其六 / 闲居|桃红复含宿雨，柳绿更带朝烟。花落家童未扫，莺啼山客犹眠。
卢照邻|九月九日登玄武山 / 九月九日旅眺|九月九日眺山川，归心归望积风烟。他乡共酌金花酒，万里同悲鸿雁天。
李贺|致酒行|零落栖迟一杯酒，主人奉觞客长寿。主父西游困不归，家人折断门前柳。吾闻马周昔作新丰客，天荒地老无人识。空将笺上两行书，直犯龙颜请恩泽。我有迷魂招不得，雄鸡一声天下白。少年心事当拿云，谁念幽寒坐呜呃。
李白|古意|君为女萝草，妾作菟丝花。轻条不自引，为逐春风斜。百丈托远松，缠绵成一家。谁言会面易，各在青山崖。女萝发馨香，菟丝断人肠。枝枝相纠结，叶叶竞飘扬。生子不知根，因谁共芬芳。中巢双翡翠，上宿紫鸳鸯。若识二草心，海潮亦可量。
李商隐|春日|欲入卢家白玉堂，新春催破舞衣裳。蝶衔红蕊蜂衔粉，共助青楼一日忙。
杜甫|贫交行|翻手作云覆手雨，纷纷轻薄何须数。君不见管鲍贫时交，此道今人弃如土。
李白|金陵望汉江|汉江回万里，派作九龙盘。横溃豁中国，崔嵬飞迅湍。六帝沦亡后，三吴不足观。我君混区宇，垂拱众流安。今日任公子，沧浪罢钓竿。
韦庄|金陵图|谁谓伤心画不成，画人心逐世人情。君看六幅南朝事，老木寒云满故城。
李商隐|隋宫|紫泉宫殿锁烟霞，欲取芜城作帝家。玉玺不缘归日角，锦帆应是到天涯。于今腐草无萤火，终古垂杨有暮鸦。地下若逢陈后主，岂宜重问后庭花。
李冶|八至|至近至远东西，至深至浅清溪。至高至明日月，至亲至疏夫妻。
贾岛|绝句|海底有明月，圆于天上轮。得之一寸光，可买千里春。
李忱|吊白居易|缀玉联珠六十年，谁教冥路作诗仙。浮云不系名居易，造化无为字乐天。童子解吟长恨曲，胡儿能唱琵琶篇。文章已满行人耳，一度思卿一怆然。
李世民|守岁|暮景斜芳殿，年华丽绮宫。寒辞去冬雪，暖带入春风。阶馥舒梅素，盘花卷烛红。共欢新故岁，迎送一宵中。
李商隐|风|撩钗盘孔雀，恼带拂鸳鸯。罗荐谁教近，斋时锁洞房。
李商隐|寄令狐郎中|嵩云秦树久离居，双鲤迢迢一纸书。休问梁园旧宾客，茂陵秋雨病相如。
朱庆馀|宫词 / 宫中词|寂寂花时闭院门，美人相并立琼轩。含情欲说宫中事，鹦鹉前头不敢言。
戴叔伦|除夜宿石头驿|旅馆谁相问，寒灯独可亲。一年将尽夜，万里未归人。寥落悲前事，支离笑此身。愁颜与衰鬓，明日又逢春。
贺知章|相和歌辞·采莲曲|稽山罢雾郁嵯峨，镜水无风也自波。莫言春度芳菲尽，别有中流采芰荷。
杜甫|月|天上秋期近，人间月影清。入河蟾不没，捣药兔长生。只益丹心苦，能添白发明。干戈知满地，休照国西营。
李白|听蜀僧濬弹琴 / 听蜀僧浚弹琴|蜀僧抱绿绮，西下峨眉峰。为我一挥手，如听万壑松。客心洗流水，馀响入霜钟。不觉碧山暮，秋云暗几重。
张旭|山行留客|山光物态弄春辉，莫为轻阴便拟归。纵使晴明无雨色，入云深处亦沾衣。
柳宗元|钴鉧潭西小丘记|得西山后八日，寻山口西北道二百步，又得钴鉧潭。西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。丘之小不能一亩，可以笼而有之。问其主，曰：
刘禹锡|潇湘神·斑竹枝|斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。
杜牧|旅宿|旅馆无良伴，凝情自悄然。寒灯思旧事，断雁警愁眠。远梦归侵晓，家书到隔年。沧江好烟月，门系钓鱼船。
张祜|题金陵渡|金陵津渡小山楼，一宿行人自可愁。潮落夜江斜月里，两三星火是瓜州。
李益|塞下曲|伏波惟愿裹尸还，定远何须生入关。莫遣只轮归海窟，仍留一箭射天山。
李白|夜泊牛渚怀古|牛渚西江夜，青天无片云。登舟望秋月，空忆谢将军。余亦能高咏，斯人不可闻。明朝挂帆席，枫叶落纷纷。
李贺|马诗二十三首|龙脊贴连钱，银蹄白踏烟。无人织锦韂，谁为铸金鞭。腊月草根甜，天街雪似盐。未知口硬软，先拟蒺藜衔。忽忆周天子，驱车上玉山。鸣驺辞凤苑，赤骥最承恩。此马非凡马，房星本是精。向前敲瘦骨，犹自带铜声。大漠沙如雪，燕山月似钩。何当金络脑，快走踏清秋。饥卧骨查牙，
孟郊|洛桥晚望|天津桥下冰初结，洛阳陌上人行绝。榆柳萧疏楼阁闲，月明直见嵩山雪。
刘禹锡|蜀先主庙|天地英雄气，千秋尚凛然。势分三足鼎，业复五铢钱。得相能开国，生儿不象贤。凄凉蜀故妓，来舞魏宫前。
杜甫|端午日赐衣|宫衣亦有名，端午被恩荣。细葛含风软，香罗叠雪轻。自天题处湿，当暑著来清。意内称长短，终身荷圣情。
孟浩然|宿桐庐江寄广陵旧游|山暝闻猿愁，沧江急夜流。风鸣两岸叶，月照一孤舟。建德非吾土，维扬忆旧游。还将两行泪，遥寄海西头。
韦庄|稻田|绿波春浪满前陂，极目连云稏肥。更被鹭鹚千点雪，破烟来入画屏飞。
赵嘏|长安晚秋 / 秋望 / 秋夕|云物凄凉拂曙流，汉家宫阙动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。
杜牧|月|三十六宫秋夜深，昭阳歌断信沉沉。唯应独伴陈皇后，照见长门望幸心。
孟浩然|万山潭作|垂钓坐磐石，水清心亦闲。鱼行潭树下，猿挂岛藤间。游女昔解佩，传闻于此山。求之不可得，沿月棹歌还。
贺知章|送人之军|常经绝脉塞，复见断肠流。送子成今别，令人起昔愁。陇云晴半雨，边草夏先秋。万里长城寄，无贻汉国忧。
李白|折荷有赠|涉江玩秋水，爱此红蕖鲜。攀荷弄其珠，荡漾不成圆。佳人彩云里，欲赠隔远天。相思无因见，怅望凉风前。
贾岛|暮过山村|数里闻寒水，山家少四邻。怪禽啼旷野，落日恐行人。初月未终夕，边烽不过秦。萧条桑柘处，烟火渐相亲。
刘禹锡|竹枝词九首·其九|山上层层桃李花，云间烟火是人家。银钏金钗来负水，长刀短笠去烧畲。
刘禹锡|八月十五夜桃源玩月|尘中见月心亦闲，况是清秋仙府间。凝光悠悠寒露坠，此时立在最高山。碧虚无云风不起，山上长松山下水。群动悠然一顾中，天高地平千万里。少君引我升玉坛，礼空遥请真仙官。云拼欲下星斗动，天乐一声肌骨寒。金霞昕昕渐东上，轮欹影促犹频望。绝景良时难再并，他年此日应惆怅。
杜甫|咏怀古迹五首·其二|摇落深知宋玉悲，风流儒雅亦吾师。怅望千秋一洒泪，萧条异代不同时。江山故宅空文藻，云雨荒台岂梦思。最是楚宫俱泯灭，舟人指点到今疑。
陆龟蒙|别离|丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。
刘禹锡|元和十年自朗州至京戏赠看花诸君子 / 玄都观桃花|紫陌红尘拂面来，无人不道看花回。玄都观里桃千树，尽是刘郎去后栽。
杜甫|冬至|年年至日长为客，忽忽穷愁泥杀人。江上形容吾独老，天边风俗自相亲。杖藜雪后临丹壑，鸣玉朝来散紫宸。心折此时无一寸，路迷何处见三秦。
李白|冬日归旧山|未洗染尘缨，归来芳草平。一条藤径绿，万点雪峰晴。地冷叶先尽，谷寒云不行。嫩篁侵舍密，古树倒江横。白犬离村吠，苍苔壁上生。穿厨孤雉过，临屋旧猿鸣。木落禽巢在，篱疏兽路成。拂床苍鼠走，倒箧素鱼惊。洗砚修良策，敲松拟素贞。此时重一去，去合到三清。
王维|杂诗三首 / 杂咏三首|家住孟津河，门对孟津口。常有江南船，寄书家中否。君自故乡来，应知故乡事。来日绮窗前，寒梅著花未。已见寒梅发，复闻啼鸟声。心心视春草，畏向阶前生。
刘禹锡|踏歌词四首·其一|春江月出大堤平，堤上女郎连袂行。唱尽新词欢不见，红霞映树鹧鸪鸣。
钱起|归雁|潇湘何事等闲回，水碧沙明两岸苔。二十五弦弹夜月，不胜清怨却飞来。
高适|营州歌|营州少年厌原野，狐裘蒙茸猎城下。虏酒千钟不醉人，胡儿十岁能骑马。
罗隐|江南|玉树歌声泽国春，累累辎重忆亡陈。垂衣端拱浑闲事，忍把江山乞与人。
白居易|同李十一醉忆元九|花时同醉破春愁，醉折花枝作酒筹。忽忆故人天际去，计程今日到梁州。
元稹|春晓|半欲天明半未明，醉闻花气睡闻莺。猧儿撼起钟声动，二十年前晓寺情。
李白|送友人入蜀|见说蚕丛路，崎岖不易行。山从人面起，云傍马头生。芳树笼秦栈，春流绕蜀城。升沉应已定，不必问君平。
马戴|出塞词|金带连环束战袍，马头冲雪度临洮。卷旗夜劫单于帐，乱斫胡儿缺宝刀。
李商隐|流莺|流莺漂荡复参差，度陌临流不自持。巧啭岂能无本意？良辰未必有佳期。风朝露夜阴晴里，万户千门开闭时。曾苦伤春不忍听，凤城何处有花枝。
白居易|重阳席上赋白菊|满园花菊郁金黄，中有孤丛色似霜。还似今朝歌酒席，白头翁入少年场。
王维|春中田园作|屋上春鸠鸣，村边杏花白。持斧伐远扬，荷锄觇泉脉。归燕识故巢，旧人看新历。临觞忽不御，惆怅远行客。
杜甫|万里瞿塘月|万里瞿唐月，春来六上弦。时时开暗室，故故满青天。爽合风襟静，高当泪脸悬。南飞有乌鹊，夜久落江边。
杜甫|岁暮|岁暮远为客，边隅还用兵。烟尘犯雪岭，鼓角动江城。天地日流血，朝廷谁请缨？济时敢爱死？寂寞壮心惊！
李白|嘲王历阳不肯饮酒|地白风色寒，雪花大如手。笑杀陶渊明，不饮杯中酒。浪抚一张琴，虚栽五株柳。空负头上巾，吾于尔何有。
李白|赠裴十四|朝见裴叔则，朗如行玉山。黄河落天走东海，万里写入胸怀间。身骑白鼋不敢度，金高南山买君顾。徘徊六合无相知，飘若浮云且西去！
王昌龄|从军行二首|向夕临大荒，朔风轸归虑。平沙万里馀，飞鸟宿何处。虏骑猎长原，翩翩傍河去。边声摇白草，海气生黄雾。百战苦风尘，十年履霜露。虽投定远笔，未坐将军树。早知行路难，悔不理章句。秋草马蹄轻，角弓持弦急。去为龙城战，正值胡兵袭。军气横大荒，战酣日将入。长风金鼓动，
王维|青溪 / 过青溪水作|言入黄花川，每逐清溪水。随山将万转，趣途无百里。声喧乱石中，色静深松里。漾漾泛菱荇，澄澄映葭苇。我心素已闲，清川澹如此。请留磐石上，垂钓将已矣。
李商隐|咏史二首·其二|历览前贤国与家，成由勤俭破由奢。何须琥珀方为枕，岂得真珠始是车。远去不逢青海马，力穷难拔蜀山蛇。几人曾预南薰曲，终古苍梧哭翠华。
杜牧|将赴吴兴登乐游原一绝|清时有味是无能，闲爱孤云静爱僧。欲把一麾江海去，乐游原上望昭陵。
杜甫|小至|天时人事日相催，冬至阳生春又来。刺绣五纹添弱线，吹葭六琯动浮灰。岸容待腊将舒柳，山意冲寒欲放梅。云物不殊乡国异，教儿且覆掌中杯。
柳宗元|愚溪诗序|灌水之阳有溪焉，东流入于潇水。或曰：冉氏尝居也，故姓是溪为冉溪。或曰：可以染也，名之以其能，故谓之染溪。予以愚触罪，谪潇水上。爱是溪，入二三里，得其尤绝者家焉。古有愚公谷，今予家是溪，而名莫能定，士之居者，犹龂龂然，不可以不更也，故更之为愚溪。愚溪之上，
杜甫|绝句漫兴九首·其五|肠断春江欲尽头，杖藜徐步立芳洲。颠狂柳絮随风去，轻薄桃花逐水流。
罗隐|筹笔驿|抛掷南阳为主忧，北征东讨尽良筹。时来天地皆同力，运去英雄不自由。千里山河轻孺子，两朝冠剑恨谯周。唯余岩下多情水，犹解年年傍驿流。
李商隐|无题·凤尾香罗薄几重|凤尾香罗薄几重，碧文圆顶夜深缝。扇裁月魄羞难掩，车走雷声语未通。曾是寂寥金烬暗，断无消息石榴红。斑骓只系垂杨岸，何处西南任好风。
白居易|小池二首|昼倦前斋热，晚爱小池清。映林馀景没，近水微凉生。坐把蒲葵扇，闲吟三两声。有意不在大，湛湛方丈馀。荷侧泻清露，萍开见游鱼。每一临此坐，忆归青溪居。
李白|早春寄王汉阳|闻道春还未相识，走傍寒梅访消息。昨夜东风入武阳，陌头杨柳黄金色。碧水浩浩云茫茫，美人不来空断肠。预拂青山一片石，与君连日醉壶觞。
王维|酌酒与裴迪|酌酒与君君自宽，人情翻覆似波澜。白首相知犹按剑，朱门先达笑弹冠。草色全经细雨湿，花枝欲动春风寒。世事浮云何足问，不如高卧且加餐。
宋之问|题大庾岭北驿|阳月南飞雁，传闻至此回。我行殊未已，何日复归来。江静潮初落，林昏瘴不开。明朝望乡处，应见陇头梅。
李益|塞下曲·其一|蕃州部落能结束，朝暮驰猎黄河曲。燕歌未断塞鸿飞，牧马群嘶边草绿。
王昌龄|塞下曲|饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。
张九龄|答陆澧|松叶堪为酒，春来酿几多。不辞山路远，踏雪也相过。
权德舆|玉台体|昨夜裙带解，今朝蟢子飞。铅华不可弃，莫是藁砧归。
郑谷|菊|王孙莫把比蓬蒿，九日枝枝近鬓毛。露湿秋香满池岸，由来不羡瓦松高。
张籍|成都曲|锦江近西烟水绿，新雨山头荔枝熟。万里桥边多酒家，游人爱向谁家宿。
张九龄|春江晚景|江林多秀发，云日复相鲜。征路那逢此，春心益渺然。兴来只自得，佳处莫能传。薄暮津亭下，余花满客船。
李世民|饮马长城窟行|塞外悲风切，交河冰已结。瀚海百重波，阴山千里雪。迥戍危烽火，层峦引高节。悠悠卷旆旌，饮马出长城。寒沙连骑迹，朔吹断边声。胡尘清玉塞，羌笛韵金钲。绝漠干戈戢，车徒振原隰。都尉反龙堆，将军旋马邑。扬麾氛雾静，纪石功名立。荒裔一戎衣，灵台凯歌入。
李商隐|乐游原|万树鸣蝉隔岸虹，乐游原上有西风。羲和自趁虞泉宿，不放斜阳更向东。
李商隐|月|池上与桥边，难忘复可怜。帘开最明夜，簟卷已凉天。流处水花急，吐时云叶鲜。姮娥无粉黛，只是逞婵娟。
李白|九日龙山饮|九日龙山饮，黄花笑逐臣。醉看风落帽，舞爱月留人。
李白|折杨柳|垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。
韩偓|青春|眼意心期卒未休，暗中终拟约秦楼。光阴负我难相遇，情绪牵人不自由。遥夜定嫌香蔽膝，闷时应弄玉搔头。樱桃花谢梨花发，肠断青春两处愁。
李咸用|长歌行|要衣须破束，欲炙须解牛。当年不快意，徒为他人留。百岁之约何悠悠，华发星星稀满头。峨眉螓首聊我仇，圆红阙白令人愁。何不夕引清奏，朝登翠楼，逢花便折，闻胜即游？鼓腕腾棍晴雷收，舞腰困褭垂杨柔。象箸击折歌勿休，玉山未到非风流。眼前有物俱是梦，莫将身作黄金仇。
裴迪|崔九欲往南山马上口号与别 / 留别王维 / 送崔九|归山深浅去，须尽丘壑美。莫学武陵人，暂游桃源里。
韦庄|与小女|见人初解语呕哑，不肯归眠恋小车。一夜娇啼缘底事，为嫌衣少缕金华。
皮日休|汴河怀古二首|万艘龙舸绿丝间，载到扬州尽不还。应是天教开汴水，一千余里地无山。尽道隋亡为此河，至今千里赖通波。若无水殿龙舟事，共禹论功不较多。
杜甫|八月十五夜月二首|满月飞明镜，归心折大刀。转蓬行地远，攀桂仰天高。水路疑霜雪，林栖见羽毛。此时瞻白兔，直欲数秋毫。稍下巫山峡，犹衔白帝城。气沈全浦暗，轮仄半楼明。刁斗皆催晓，蟾蜍且自倾。张弓倚残魄，不独汉家营。
杜甫|绝句六首|日出篱东水，云生舍北泥。竹高鸣翡翠，沙僻舞鹍鸡。蔼蔼花蕊乱，飞飞蜂蝶多。幽栖身懒动，客至欲如何。凿井交棕叶，开渠断竹根。扁舟轻褭缆，小径曲通村。急雨捎溪足，斜晖转树腰。隔巢黄鸟并，翻藻白鱼跳。舍下笋穿壁，庭中藤刺檐。地晴丝冉冉，江白草纤纤。江动月移石，
孟浩然|留别王侍御维 / 留别王维|寂寂竟何待，朝朝空自归。欲寻芳草去，惜与故人违。当路谁相假，知音世所稀。只应守寂寞，还掩故园扉。
刘长卿|送李判官之润州行营|万里辞家事鼓鼙，金陵驿路楚云西。江春不肯留行客，草色青青送马蹄。
李世民|赐萧瑀|疾风知劲草，板荡识诚臣。勇夫安识义，智者必怀仁。
李商隐|乐游原|春梦乱不记，春原登已重。青门弄烟柳，紫阁舞云松。拂砚轻冰散，开尊绿酎浓。无悰托诗遣，吟罢更无悰。
李颀|送魏万之京|朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。
韦庄|秦妇吟|中和癸卯春三月，洛阳城外花如雪。东西南北路人绝，绿杨悄悄香尘灭。路旁忽见如花人，独向绿杨阴下歇。凤侧鸾欹鬓脚斜，红攒黛敛眉心折。借问女郎何处来？含颦欲语声先咽。回头敛袂谢行人，丧乱漂沦何堪说！三年陷贼留秦地，依稀记得秦中事。君能为妾解金鞍，妾亦与君停玉趾。
罗隐|赠妓云英 / 嘲钟陵妓云英|钟陵醉别十余春，重见云英掌上身。我未成名卿未嫁，可能俱是不如人。
李商隐|为有|为有云屏无限娇，凤城寒尽怕春宵。无端嫁得金龟婿，辜负香衾事早朝。
白居易|远师|东宫白庶子，南寺远禅师。何处遥相见，心无一事时。
王之涣|九日送别|蓟庭萧瑟故人稀，何处登高且送归。今日暂同芳菊酒，明朝应作断蓬飞。
韩愈|晚春二首·其二|谁收春色将归去，慢绿妖红半不存。榆荚只能随柳絮，等闲撩乱走空园。
杜甫|观公孙大娘弟子舞剑器行|大历二年十月十九日，夔府别驾元持宅，见临颍李十二娘舞剑器，壮其蔚跂，问其所师，曰：余公孙大娘弟子也。开元三载，余尚童稚，记于郾城观公孙氏，舞剑器浑脱，浏漓顿挫，独出冠时，自高头宜春梨园二伎坊内人洎外供奉，晓是舞者，圣文神武皇帝初，公孙一人而已。
孟浩然|宿业师山房期丁大不至 / 宿业师山房待丁大不至|夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝径。
皇甫冉|春思|莺啼燕语报新年，马邑龙堆路几千。家住层城临汉苑，心随明月到胡天。机中锦字论长恨，楼上花枝笑独眠。为问元戎窦车骑，何时返旆勒燕然。
王建|宫中调笑·团扇|团扇，团扇，美人病来遮面。玉颜憔悴三年，谁复商量管弦。弦管，弦管，春草昭阳路断。
杜甫|望岳三首·其二|西岳崚嶒竦处尊，诸峰罗立似儿孙。安得仙人九节杖，拄到玉女洗头盆。车箱入谷无归路，箭栝通天有一门。稍待秋风凉冷后，高寻白帝问真源。
高适|听张立本女吟|危冠广袖楚宫妆，独步闲庭逐夜凉。自把玉钗敲砌竹，清歌一曲月如霜。
孟浩然|送张参明经举兼向泾州觐省|十五彩衣年，承欢慈母前。孝廉因岁贡，怀橘向秦川。四座推文举，中郎许仲宣。泛舟江上别，谁不仰神仙。
刘禹锡|杨柳枝词九首·其一|塞北梅花羌笛吹，淮南桂树小山词。请君莫奏前朝曲，听唱新翻杨柳枝。
贯休|春|自来自去动洪炉，无象无私无处无。回雁不多消气力，染花应最费工夫。溟濛便恨豪家惜，浓暖深为政笔驱。莫讶相逢只添睡，伊余心不在荣枯。
鱼玄机|赠邻女 / 寄李亿员外|羞日遮罗袖，愁春懒起妆。易求无价宝，难得有情郎。枕上潜垂泪，花间暗断肠。自能窥宋玉，何必恨王昌？
温庭筠|咸阳值雨|咸阳桥上雨如悬，万点空濛隔钓船。还似洞庭春水色，晓云将入岳阳天。
李商隐|安定城楼|迢递高城百尺楼，绿杨枝外尽汀洲。贾生年少虚垂泪，王粲春来更远游。永忆江湖归白发，欲回天地入扁舟。不知腐鼠成滋味，猜意鹓雏竟未休。
岑参|武威送刘判官赴碛西行军|火山五月行人少，看君马去疾如鸟。都护行营太白西，角声一动胡天晓。
王维|桃源行|渔舟逐水爱山春，两岸桃花夹古津。坐看红树不知远，行尽青溪不见人。山口潜行始隈隩，山开旷望旋平陆。遥看一处攒云树，近入千家散花竹。樵客初传汉姓名，居人未改秦衣服。居人共住武陵源，还从物外起田园。月明松下房栊静，日出云中鸡犬喧。惊闻俗客争来集，竞引还家问都邑。
张九龄|感遇·江南有丹橘|江南有丹橘，经冬犹绿林。岂伊地气暖？自有岁寒心。可以荐嘉客，奈何阻重深。运命惟所遇，循环不可寻。徒言树桃李，此木岂无阴？
白居易|夜雨|我有所念人，隔在远远乡。我有所感事，结在深深肠。乡远去不得，无日不瞻望。肠深解不得，无夕不思量。况此残灯夜，独宿在空堂。秋天殊未晓，风雨正苍苍。不学头陀法，前心安可忘。
卢仝|有所思|当时我醉美人家，美人颜色娇如花。今日美人弃我去，青楼珠箔天之涯。天涯娟娟姮娥月，三五二八盈又缺。翠眉蝉鬓生别离，一望不见心断绝。心断绝，几千里？梦中醉卧巫山云，觉来泪滴湘江水。湘江两岸花木深，美人不见愁人心。含愁更奏绿绮琴，调高弦绝无知音。美人兮美人，
刘禹锡|竹枝词九首|白帝城头春草生，白盐山下蜀江清。南人上来歌一曲，北人莫上动乡情。山桃红花满上头，蜀江春水拍山流。花红易衰似郎意，水流无限似侬愁。江上朱楼新雨晴，瀼西春水縠文生。桥东桥西好杨柳，人来人去唱歌行。日出三竿春雾消，江头蜀客驻兰桡。凭寄狂夫书一纸，信在成都万里桥。
刘禹锡|视刀环歌|常恨言语浅，不如人意深。今朝两相视，脉脉万重心。
杜甫|不见|不见李生久，佯狂真可哀。世人皆欲杀，吾意独怜才。敏捷诗千首，飘零酒一杯。匡山读书处，头白好归来。
江采萍|谢赐珍珠|桂叶双眉久不描，残妆和泪污红绡。长门尽日无梳洗，何必珍珠慰寂寥。
杜甫|咏怀古迹五首·其五|诸葛大名垂宇宙，宗臣遗像肃清高。三分割据纡筹策，万古云霄一羽毛。伯仲之间见伊吕，指挥若定失萧曹。运移汉祚终难复，志决身歼军务劳。
白居易|池鹤二首|高竹笼前无伴侣，乱鸡群里有风标。低头乍恐丹砂落，晒翅常疑白雪消。转觉鸬鹚毛色下，苦嫌鹦鹉语声娇。临风一唳思何事，怅望青田云水遥。池中此鹤鹤中稀，恐是辽东老令威。带雪松枝翘膝胫，放花菱片缀毛衣。低回且向林间宿，奋迅终须天外飞。
骆宾王|送别|寒更承夜永，凉夕向秋澄。离心何以赠，自有玉壶冰。
李商隐|辛未七夕|恐是仙家好别离，故教迢递作佳期。由来碧落银河畔，可要金风玉露时。清漏渐移相望久，微云未接过来迟。岂能无意酬乌鹊，惟与蜘蛛乞巧丝。
白居易|短歌行|曈曈太阳如火色，上行千里下一刻。出为白昼入为夜，圆转如珠住不得。住不得，可奈何，为君举酒歌短歌。歌声苦，词亦苦，四座少年君听取。今夕未竟明夕催，秋风才往春风回。人无根蒂时不驻，朱颜白日相隳颓。劝君且强笑一面，劝君且强饮一杯。人生不得长欢乐，年少须臾老到来。
杜甫|前出塞九首|戚戚去故里，悠悠赴交河。公家有程期，亡命婴祸罗。君已富土境，开边一何多。弃绝父母恩，吞声行负戈。出门日已远，不受徒旅欺。骨肉恩岂断，男儿死无时。走马脱辔头，手中挑青丝。捷下万仞冈，俯身试搴旗。磨刀呜咽水，水赤刃伤手。欲轻肠断声，心绪乱已久。丈夫誓许国，
李白|清平调·其三|名花倾国两相欢，长得君王带笑看。解释春风无限恨，沉香亭北倚阑干。
李白|胡无人|严风吹霜海草凋，筋干精坚胡马骄。汉家战士三十万，将军兼领霍嫖姚。流星白羽腰间插，剑花秋莲光出匣。天兵照雪下玉关，虏箭如沙射金甲。云龙风虎尽交回，太白入月敌可摧。敌可摧，旄头灭，履胡之肠涉胡血。悬胡青天上，埋胡紫塞傍。胡无人，汉道昌。陛下之寿三千霜。
元稹|遣悲怀三首·其一|谢公最小偏怜女，自嫁黔娄百事乖。顾我无衣搜荩箧，泥他沽酒拔金钗。野蔬充膳甘长藿，落叶添薪仰古槐。今日俸钱过十万，与君营奠复营斋。
杜甫|春水|三月桃花浪，江流复旧痕。朝来没沙尾，碧色动柴门。接缕垂芳饵，连筒灌小园。已添无数鸟，争浴故相喧。
李白|望木瓜山|早起见日出，暮见栖鸟还。客心自酸楚，况对木瓜山。
王维|西施咏|艳色天下重，西施宁久微。朝为越溪女，暮作吴宫妃。贱日岂殊众，贵来方悟稀。邀人傅香粉，不自著罗衣。君宠益娇态，君怜无是非。当时浣纱伴，莫得同车归。持谢邻家子，效颦安可希。
李贺|苏小小歌 / 苏小小墓|幽兰露，如啼眼。无物结同心，烟花不堪剪。草如茵，松如盖。风为裳，水为佩。油壁车，夕相待。冷翠烛，劳光彩。西陵下，风吹雨。
马戴|落日怅望|孤云与归鸟，千里片时间。念我何留滞，辞家久未还。微阳下乔木，远烧入秋山。临水不敢照，恐惊平昔颜！
李白|金陵新亭|金陵风景好，豪士集新亭。举目山河异，偏伤周顗情。四坐楚囚悲，不忧社稷倾。王公何慷慨，千载仰雄名。
孟浩然|岁暮归南山 / 归故园作 / 归终南山|北阙休上书，南山归敝庐。不才明主弃，多病故人疏。白发催年老，青阳逼岁除。永怀愁不寐，松月夜窗虚。
李商隐|石榴|榴枝婀娜榴实繁，榴膜轻明榴子鲜。可羡瑶池碧桃树，碧桃红颊一千年。
骆宾王|帝京篇|山河千里国，城阙九重门。不睹皇居壮，安知天子尊。皇居帝里崤函谷，鹑野龙山侯甸服。五纬连影集星躔，八水分流横地轴。秦塞重关一百二，汉家离宫三十六。桂殿嶔岑对玉楼，椒房窈窕连金屋。三条九陌丽城隈，万户千门平旦开。复道斜通鳷鹊观，交衢直指凤凰台。剑履南宫入，
李白|游洞庭湖五首·其二|南湖秋水夜无烟，耐可乘流直上天。且就洞庭赊月色，将船买酒白云边。
薛涛|风|猎蕙微风远，飘弦唳一声。林梢鸣淅沥，松径夜凄清。
李白|南轩松|南轩有孤松，柯叶自绵幂。清风无闲时，潇洒终日夕。阴生古苔绿，色染秋烟碧。何当凌云霄，直上数千尺。
李白|清平乐·画堂晨起|画堂晨起，来报雪花坠。高卷帘栊看佳瑞，皓色远迷庭砌。盛气光引炉烟，素草寒生玉佩。应是天仙狂醉，乱把白云揉碎。
韦庄|菩萨蛮·红楼别夜堪惆怅|红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早还家，绿窗人似花。
温庭筠|更漏子|柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚阑望，还似去年惆怅。春欲暮，思无穷，旧欢如梦中。金雀钗，红粉面，
薛涛|春望词四首|花开不同赏，花落不同悲。欲问相思处，花开花落时。揽草结同心，将以遗知音。春愁正断绝，春鸟复哀吟。风花日将老，佳期犹渺渺。不结同心人，空结同心草。那堪花满枝，翻作两相思。玉箸垂朝镜，春风知不知。
温庭筠|瑶瑟怨|冰簟银床梦不成，碧天如水夜云轻。雁声远过潇湘去，十二楼中月自明。
刘方平|代春怨|朝日残莺伴妾啼，开帘只见草萋萋。庭前时有东风入，杨柳千条尽向西。
韦应物|寄全椒山中道士|今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。
杜审言|渡湘江|迟日园林悲昔游，今春花鸟作边愁。独怜京国人南窜，不似湘江水北流。
李世民|咏雪|洁野凝晨曜，装墀带夕晖。集条分树玉，拂浪影泉玑。色洒妆台粉，花飘绮席衣。入扇萦离匣，点素皎残机。
韩偓|梅花|梅花不肯傍春光，自向深冬著艳阳。龙笛远吹胡地月，燕钗初试汉宫妆。风虽强暴翻添思，雪欲侵凌更助香。应笑暂时桃李树，盗天和气作年芳。
杜牧|南陵道中 / 寄远|南陵水面漫悠悠，风紧云轻欲变秋。正是客心孤迥处，谁家红袖凭江楼？
杜牧|题木兰庙|弯弓征战作男儿，梦里曾经与画眉。几度思归还把酒，拂云堆上祝明妃。
杜甫|武侯庙|遗庙丹青落，空山草木长。犹闻辞后主，不复卧南阳。
杜甫|丽人行|三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春，蹙金孔雀银麒麟。头上何所有？翠微盍叶垂鬓唇。背后何所见？珠压腰衱稳称身。就中云幕椒房亲，赐名大国虢与秦。紫驼之峰出翠釜，水精之盘行素鳞。犀箸厌饫久未下，鸾刀缕切空纷纶。
李白|梁甫吟|长啸梁甫吟，何时见阳春？君不见，朝歌屠叟辞棘津，八十西来钓渭滨。宁羞白发照清水，逢时壮气思经纶。广张三千六百钓，风期暗与文王亲。大贤虎变愚不测，当年颇似寻常人。君不见，高阳酒徒起草中，长揖山东隆准公。入门不拜逞雄辩，两女辍洗来趋风。东下齐城七十二，
王昌龄|长信怨|金井梧桐秋叶黄，珠帘不卷夜来霜。熏笼玉枕无颜色，卧听南宫清漏长。高殿秋砧响夜阑，霜深犹忆御衣寒。银灯青琐裁缝歇，还向金城明主看。奉帚平明金殿开，暂将团扇共徘徊。玉颜不及寒鸦色，犹带昭阳日影来。真成薄命久寻思，梦见君王觉后疑。火照西宫知夜饮，分明复道奉恩时。
韦应物|调笑令·胡马|胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。
唐彦谦|梅|玉人下瑶台，香风动轻素。画角弄江城，鸣珰月中堕。
杜牧|题扬州禅智寺|雨过一蝉噪，飘萧松桂秋。青苔满阶砌，白鸟故迟留。暮霭生深树，斜阳下小楼。谁知竹西路，歌吹是扬州。
白居易|江楼夕望招客|海天东望夕茫茫，山势川形阔复长。灯火万家城四畔，星河一道水中央。风吹古木晴天雨，月照平沙夏夜霜。能就江楼消暑否？比君茅舍较清凉。
杜甫|恨别|洛城一别四千里，胡骑长驱五六年。草木变衰行剑外，兵戈阻绝老江边。思家步月清宵立，忆弟看云白日眠。闻道河阳近乘胜，司徒急为破幽燕。
孟浩然|初秋|不觉初秋夜渐长，清风习习重凄凉。炎炎暑退茅斋静，阶下丛莎有露光。
刘长卿|寻南溪常山道人隐居 / 寻南溪常道士|一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。
陆龟蒙|中秋待月|转缺霜轮上转迟，好风偏似送佳期。帘斜树隔情无限，烛暗香残坐不辞。最爱笙调闻北里，渐看星澹失南箕。何人为校清凉力，未似初圆欲午时。
郑畋|马嵬坡|玄宗回马杨妃死，云雨难忘日月新。终是圣明天子事，景阳宫井又何人。
杜甫|黄河二首|黄河北岸海西军，椎鼓鸣钟天下闻。铁马长鸣不知数，胡人高鼻动成群。黄河西岸是吾蜀，欲须供给家无粟。愿驱众庶戴君王，混一车书弃金玉。
祖咏|望蓟门|燕台一望客心惊，笳鼓喧喧汉将营。万里寒光生积雪，三边曙色动危旌。沙场烽火侵胡月，海畔云山拥蓟城。少小虽非投笔吏，论功还欲请长缨。
王维|新晴野望|新晴原野旷，极目无氛垢。郭门临渡头，村树连溪口。白水明田外，碧峰出山后。农月无闲人，倾家事南亩。
贺知章|晓发|江皋闻曙钟，轻枻理还舼.海潮夜约约，川露晨溶溶。始见沙上鸟，犹埋云外峰。故乡杳无际，明发怀朋从。
韩愈|原毁|古之君子，其责己也重以周，其待人也轻以约。重以周，故不怠；轻以约，故人乐为善。闻古之人有舜者，其为人也，仁义人也。求其所以为舜者，责于己曰：彼，人也；予，人也。彼能是，而我乃不能是！早夜以思，去其不如舜者，就其如舜者。闻古之人有周公者，其为人也，
韦庄|女冠子·昨夜夜半|昨夜夜半，枕上分明梦见。语多时。依旧桃花面，频低柳叶眉。半羞还半喜，欲去又依依。觉来知是梦，不胜悲。
白居易|宴桃源·前度小花静院|前度小花静院，不比寻常时见。见了又还休，愁却等闲分散。肠断，肠断，记取钗横鬓乱。
杜牧|雨|连云接塞添迢递，洒幕侵灯送寂寥。一夜不眠孤客耳，主人窗外有芭蕉。
贾至|春思二首|草色青青柳色黄，桃花历乱李花香。东风不为吹愁去，春日偏能惹恨长。红粉当垆弱柳垂，金花腊酒解酴醿。笙歌日暮能留客，醉杀长安轻薄儿。
杜甫|绝句漫兴九首·其七|糁径杨花铺白毡，点溪荷叶叠青钱。笋根雉子无人见，沙上凫雏傍母眠。
陈子昂|春夜别友人二首·其一|银烛吐青烟，金樽对绮筵。离堂思琴瑟，别路绕山川。明月隐高树，长河没晓天。悠悠洛阳道，此会在何年。
杜甫|九日五首·其一|重阳独酌杯中酒，抱病起登江上台。竹叶于人既无分，菊花从此不须开。殊方日落玄猿哭，旧国霜前白雁来。弟妹萧条各何在，干戈衰谢两相催！
罗隐|梅花|吴王醉处十馀里，照野拂衣今正繁。经雨不随山鸟散，倚风疑共路人言。愁怜粉艳飘歌席，静爱寒香扑酒樽。欲寄所思无好信，为人惆怅又黄昏。
罗隐|桃花|暖触衣襟漠漠香，间梅遮柳不胜芳。数枝艳拂文君酒，半里红欹宋玉墙。尽日无人疑怅望，有时经雨乍凄凉。旧山山下还如此，回首东风一断肠。
李商隐|隋宫 / 隋堤|乘兴南游不戒严，九重谁省谏书函。春风举国裁宫锦，半作障泥半作帆。
韩愈|听颖师弹琴|昵昵儿女语，恩怨相尔汝。划然变轩昂，勇士赴敌场。浮云柳絮无根蒂，天地阔远随飞扬。喧啾百鸟群，忽见孤凤皇。跻攀分寸不可上，失势一落千丈强。嗟余有两耳，未省听丝篁。自闻颖师弹，起坐在一旁。推手遽止之，湿衣泪滂滂。颖乎尔诚能，无以冰炭置我肠！
卢纶|李端公 / 送李端|故关衰草遍，离别自堪悲。路出寒云外，人归暮雪时。少孤为客早，多难识君迟。掩泪空相向，风尘何处期。
杜甫|腊日|腊日常年暖尚遥，今年腊日冻全消。侵陵雪色还萱草，漏泄春光有柳条。纵酒欲谋良夜醉，还家初散紫宸朝。口脂面药随恩泽，翠管银罂下九霄。
韦应物|赋得暮雨送李胄 / 赋得暮雨送李曹|楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。
刘长卿|重送裴郎中贬吉州|猿啼客散暮江头，人自伤心水自流。同作逐臣君更远，青山万里一孤舟。
白居易|放言五首·其五|泰山不要欺毫末，颜子无心羡老彭。松树千年终是朽，槿花一日自为荣。何须恋世常忧死，亦莫嫌身漫厌生。生去死来都是幻，幻人哀乐系何情。
杜甫|九日五首·其一|重阳独酌杯中酒，抱病起登江上台。竹叶于人既无分，菊花从此不须开。殊方日落玄猿哭，旧国霜前白雁来。弟妹萧条各何在，干戈衰谢两相催！
颜仁郁|农家|半夜呼儿趁晓耕，羸牛无力渐艰行。时人不识农家苦，将谓田中谷自生。
杜甫|曲江对雨|城上春云覆苑墙，江亭晚色静年芳。林花著雨胭脂湿，水荇牵风翠带长。龙武新军深驻辇，芙蓉别殿谩焚香。何时诏此金钱会，暂醉佳人锦瑟旁。
杜甫|画鹰|素练风霜起，苍鹰画作殊。耸身思狡兔，侧目似愁胡。绦镟光堪摘，轩楹势可呼。何当击凡鸟，毛血洒平芜。
李白|秋思|春阳如昨日，碧树鸣黄鹂。芜然蕙草暮，飒尔凉风吹。天秋木叶下，月冷莎鸡悲。坐愁群芳歇，白露凋华滋。
王维|田园乐七首·其四|萋萋春草秋绿，落落长松夏寒。牛羊自归村巷，童稚不识衣冠。
陆龟蒙|冬柳|柳汀斜对野人窗，零落衰条傍晓江。正是霜风飘断处，寒鸥惊起一双双。
李商隐|夕阳楼|花明柳暗绕天愁，上尽重城更上楼。欲问孤鸿向何处，不知身世自悠悠。
韩翃|宿石邑山中|浮云不共此山齐，山霭苍苍望转迷。晓月暂飞高树里，秋河隔在数峰西。
杜甫|咏怀古迹五首·其一|支离东北风尘际，漂泊西南天地间。三峡楼台淹日月，五溪衣服共云山。羯胡事主终无赖，词客哀时且未还。庾信平生最萧瑟，暮年诗赋动江关。
常建|宿王昌龄隐居|清溪深不测，隐处唯孤云。松际露微月，清光犹为君。茅亭宿花影，药院滋苔纹。余亦谢时去，西山鸾鹤群。
李商隐|观灯乐行|月色灯山满帝都，香车宝盖隘通衢。身闲不睹中兴盛，羞逐乡人赛紫姑。
高蟾|秋|阳羡溪声冷骇人，洞庭山翠晚凝神。天将金玉为风露，曾为高秋几度贫。
李商隐|日射|日射纱窗风撼扉，香罗拭手春事违。回廊四合掩寂寞，碧鹦鹉对红蔷薇。
白居易|除夜|病眼少眠非守岁，老心多感又临春。火销灯尽天明后，便是平头六十人。
韩愈|谁氏子|非痴非狂谁氏子，去入王屋称道士。白头老母遮门啼，挽断衫袖留不止。翠眉新妇年二十，载送还家哭穿市。或云欲学吹凤笙，所慕灵妃媲萧史。又云时俗轻寻常，力行险怪取贵仕。神仙虽然有传说，知者尽知其妄矣。圣君贤相安可欺，乾死穷山竟何俟。呜呼余心诚岂弟，愿往教诲究终始。
顾况|过山农家|板桥人渡泉声，茅檐日午鸡鸣。莫嗔焙茶烟暗，却喜晒谷天晴。
杜甫|绝句|江边踏青罢，回首见旌旗。风起春城暮，高楼鼓角悲。
杜甫|绝句|江边踏青罢，回首见旌旗。风起春城暮，高楼鼓角悲。
杜甫|春宿左省|花隐掖垣暮，啾啾栖鸟过。星临万户动，月傍九霄多。不寝听金钥，因风想玉珂。明朝有封事，数问夜如何。
李白|飞龙引二首·其二|鼎湖流水清且闲，轩辕去时有弓剑，古人传道留其间。后宫婵娟多花颜，乘鸾飞烟亦不还，骑龙攀天造天关。造天关，闻天语，屯云河车载玉女。载玉女，过紫皇，紫皇乃赐白兔所捣之药方。后天而老凋三光，下视瑶池见王母，蛾眉萧飒如秋霜。
王勃|春庄|山中兰叶径，城外李桃园。岂知人事静，不觉鸟声喧。
卢纶|和张仆射塞下曲·其一|鹫翎金仆姑，燕尾绣蝥弧。独立扬新令，千营共一呼。
吕岩|绝句|捉得金晶固命基，日魂东畔月华西。于中炼就长生药，服了还同天地齐。莫怪瑶池消息稀，只缘尘事隔天机。若人寻得水中火，有一黄童上太微。混元海底隐生伦，内有黄童玉帝名。白虎神符潜姹女，灵元镇在七元君。三亩丹田无种种，种时须藉赤龙耕。曾将此种教人种，不解铅池道不生。
岑参|送李副使赴碛西官军|火山六月应更热，赤亭道口行人绝。知君惯度祁连城，岂能愁见轮台月。脱鞍暂入酒家垆，送君万里西击胡。功名祗向马上取，真是英雄一丈夫。
王勃|落花落|落花落，落花纷漠漠。绿叶青跗映丹萼，裴回上金阁。影拂妆阶玳瑁筵，香飘舞馆茱萸幕。落花飞，燎乱入中帷。落花春正满，春人归不归。落花度，氛氲绕高树。落花春已繁，春人春不顾。绮阁青台静且闲，罗袂红巾复往还。盛年不再得，高枝难重攀。试复旦游落花里，暮宿落花间。
李贺|苏小小墓|幽兰露，如啼眼。无物结同心，烟花不堪剪。草如茵，松如盖。风为裳，水为佩。油壁车，夕相待。冷翠烛，劳光彩。西陵下，风吹雨。
韩愈|山石|山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风吹衣。
李白|江上吟|木兰之枻沙棠舟，玉箫金管坐两头。美酒樽中置千斛，载妓随波任去留。仙人有待乘黄鹤，海客无心随白鸥。屈平辞赋悬日月，楚王台榭空山丘。兴酣落笔摇五岳，诗成笑傲凌沧洲。功名富贵若长在，汉水亦应西北流。
贺知章|题袁氏别业 / 偶游主人园|主人不相识，偶坐为林泉。莫谩愁沽酒，囊中自有钱。
王勃|江亭夜月送别二首|江送巴南水，山横塞北云。津亭秋月夜，谁见泣离群？乱烟笼碧砌，飞月向南端。寂寞离亭掩，江山此夜寒。
武则天|腊日宣诏幸上苑 / 催花诗|明朝游上苑，火速报春知。花须连夜发，莫待晓风吹。
吴融|咏柳|自与莺为地，不教花作媒。细应和雨断，轻只爱风裁。好拂锦步障，莫遮铜雀台。灞陵千万树，日暮别离回。
司空图|独望|绿树连村暗，黄花出陌稀。远陂春草绿，犹有水禽飞。
刘禹锡|始闻秋风|昔看黄菊与君别，今听玄蝉我却回。五夜飕飗枕前觉，一年颜状镜中来。马思边草拳毛动，雕眄青云睡眼开。天地肃清堪四望，为君扶病上高台。
李煜|菩萨蛮·铜簧韵脆锵寒竹|铜簧韵脆锵寒竹，新声慢奏移纤玉。眼色暗相钩，秋波横欲流。雨云深绣户，来便谐衷素。宴罢又成空，魂迷春梦中。
薛涛|月|魄依钩样小，扇逐汉机团。细影将圆质，人间几处看。
刘禹锡|杨柳枝 / 柳枝词|清江一曲柳千条，二十年前旧板桥。曾与美人桥上别，恨无消息到今朝。
戴叔伦|题稚川山水|松下茅亭五月凉，汀沙云树晚苍苍。行人无限秋风思，隔水青山似故乡。
李白|清溪行 / 宣州清溪|清溪清我心，水色异诸水。借问新安江，见底何如此。人行明镜中，鸟度屏风里。向晚猩猩啼，空悲远游子。
李峤|海|习坎疏丹壑，朝宗合紫微。三山巨鳌涌，万里大鹏飞。楼写春云色，珠含明月辉。会因添雾露，方逐众川归。
李白|大鹏赋·并序|余昔于江陵，见天台司马子微，谓余有仙风道骨，可与神游八极之表。因著大鹏遇希有鸟赋以自广。此赋已传于世，往往人间见之。悔其少作，未穷宏达之旨，中年弃之。及读晋书，睹阮宣子大鹏赞，鄙心陋之。遂更记忆，多将旧本不同。今复存手集，岂敢传诸作者？庶可示之子弟而已。
贾岛|三月晦日赠刘评事 / 三月晦日送春|三月正当三十日，风光别我苦吟身。共君今夜不须睡，未到晓钟犹是春。
杜甫|严郑公宅同咏竹|绿竹半含箨，新梢才出墙。色侵书帙晚，阴过酒樽凉。雨洗娟娟净，风吹细细香。但令无剪伐，会见拂云长。
李白|登庐山五老峰|庐山东南五老峰，青天削出金芙蓉。九江秀色可揽结，吾将此地巢云松。
王维|杂诗|双燕初命子，五桃新作花。王昌是东舍，宋玉次西家。小小能织绮，时时出浣纱。亲劳使君问，南陌驻香车。
李白|古风·其十九|西上莲花山，迢迢见明星。素手把芙蓉，虚步蹑太清。霓裳曳广带，飘拂升天行。邀我登云台，高揖卫叔卿。恍恍与之去，驾鸿凌紫冥。俯视洛阳川，茫茫走胡兵。流血涂野草，豺狼尽冠缨。
李德裕|谪岭南道中作|岭水争分路转迷，桄榔椰叶暗蛮溪。愁冲毒雾逢蛇草，畏落沙虫避燕泥。五月畲田收火米，三更津吏报潮鸡。不堪肠断思乡处，红槿花中越鸟啼。
王建|望夫石|望夫处，江悠悠。化为石，不回头。上头日日风复雨。行人归来石应语。
李白|赠从兄襄阳少府皓|结发未识事，所交尽豪雄。却秦不受赏，击晋宁为功。托身白刃里，杀人红尘中。当朝揖高义，举世称英雄。小节岂足言，退耕舂陵东。归来无产业，生事如转蓬。一朝乌裘敝，百镒黄金空。弹剑徒激昂，出门悲路穷。吾兄青云士，然诺闻诸公。所以陈片言，片言贵情通。棣华倘不接，
温庭筠|杨柳枝|御柳如丝映九重，凤凰窗映绣芙蓉。景阳楼畔千条路，一面新妆待晓风。
白居易|冷泉亭记|东南山水，余杭郡为最。就郡言，灵隐寺为尤。由寺观，冷泉亭为甲。亭在山下，水中央，寺西南隅。高不倍寻，广不累丈，而撮奇得要，地搜胜概，物无遁形。春之日，吾爱其草薰薰，木欣欣，可以导和纳粹，畅人血气。夏之夜，吾爱其泉渟渟，风泠泠，可以蠲烦析酲，起人心情。山树为盖，
李商隐|韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外·其一|十岁裁诗走马成，冷灰残烛动离情。桐花万里丹山路，雏凤清于老凤声。
李商隐|十一月中旬至扶风界见梅花|匝路亭亭艳，非时裛裛香。素娥惟与月，青女不饶霜。赠远虚盈手，伤离适断肠。为谁成早秀，不待作年芳。
白居易|鹅赠鹤|君因风送入青云，我被人驱向鸭群。雪颈霜毛红网掌，请看何处不如君？
韦应物|观田家|微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食出闾里。
李白|战城南|去年战，桑干源，今年战，葱河道。洗兵条支海上波，放马天山雪中草。万里长征战，三军尽衰老。匈奴以杀戮为耕作，古来唯见白骨黄沙田。秦家筑城避胡处，汉家还有烽火燃。烽火燃不息，征战无已时。野战格斗死，败马号鸣向天悲。乌鸢啄人肠，衔飞上挂枯树枝。士卒涂草莽，
刘长卿|别严士元|春风倚棹阖闾城，水国春寒阴复晴。细雨湿衣看不见，闲花落地听无声。日斜江上孤帆影，草绿湖南万里情。东道若逢相识问，青袍今已误儒生。
王勃|秋夜长|秋夜长，殊未央，月明白露澄清光，层城绮阁遥相望。遥相望，川无梁，北风受节南雁翔，崇兰委质时菊芳。鸣环曳履出长廊，为君秋夜捣衣裳。纤罗对凤凰，丹绮双鸳鸯，调砧乱杵思自伤。思自伤，征夫万里戍他乡。鹤关音信断，龙门道路长。君在天一方，寒衣徒自香。
杜甫|望岳三首|岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。西岳崚嶒竦处尊，诸峰罗立似儿孙。安得仙人九节杖，拄到玉女洗头盆。车箱入谷无归路，箭栝通天有一门。稍待秋风凉冷后，高寻白帝问真源。南岳配朱鸟，秩礼自百王。歘吸领地灵，
崔道融|溪上遇雨二首|回塘雨脚如缫丝，野禽不起沈鱼飞。耕蓑钓笠取未暇，秋田有望从淋漓。坐看黑云衔猛雨，喷洒前山此独晴。忽惊云雨在头上，却是山前晚照明。
孟郊|苦寒吟|百泉冻皆咽，我吟寒更切。半夜倚乔松，不觉满衣雪。竹竿有甘苦，我爱抱苦节。鸟声有悲欢，我爱口流血。潘生若解吟，更早生白发。
李商隐|重过圣女祠|白石岩扉碧藓滋，上清沦谪得归迟。一春梦雨常飘瓦，尽日灵风不满旗。萼绿华来无定所，杜兰香去未移时。玉郎会此通仙籍，忆向天阶问紫芝。
杜甫|绝句九首（前六首已见第十三卷中）|闻道巴山里，春船正好行。都将百年兴，一望九江城。水槛温江口，茅堂石笋西。移船先主庙，洗药浣沙溪。设道春来好，狂风大放颠。吹花随水去，翻却钓鱼船。
王昌龄|塞下曲四首|蝉鸣空桑林，八月萧关道。出塞入塞寒，处处黄芦草。从来幽并客，皆共沙尘老。不学游侠儿，矜夸紫骝好。饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。奉诏甘泉宫，总征天下兵。朝廷备礼出，郡国豫郊迎。纷纷几万人，
张九龄|湖口望庐山瀑布泉 / 湖口望庐山瀑布水|万丈红泉落，迢迢半紫氛。奔流下杂树，洒落出重云。日照虹霓似，天清风雨闻。灵山多秀色，空水共氤氲。
吕岩|五言|悟了长生理，秋莲处处开。金童登锦帐，玉女下香阶。虎啸天魂住，龙吟地魄来。有人明此道，立使返婴孩。姹女住南方，身边产太阳。蟾宫烹玉液，坎户炼琼浆。过去神仙饵，今来到我尝。一杯延万纪，物外任翱翔。顿悟黄芽理，阴阳禀自然。乾坤炉里炼，日月鼎中煎。木产长生汞，
李商隐|凉思|客去波平槛，蝉休露满枝。永怀当此节，倚立自移时。北斗兼春远，南陵寓使迟。天涯占梦数，疑误有新知。
李白|苏台览古|旧苑荒台杨柳新，菱歌清唱不胜春。只今惟有西江月，曾照吴王宫里人。
刘长卿|长沙过贾谊宅|三年谪宦此栖迟，万古惟留楚客悲。秋草独寻人去后，寒林空见日斜时。汉文有道恩犹薄，湘水无情吊岂知。寂寂江山摇落处，怜君何事到天涯。
宋之问|灵隐寺|鹫岭郁岧峣，龙宫锁寂寥。楼观沧海日，门对浙江潮。桂子月中落，天香云外飘。扪萝登塔远，刳木取泉遥。霜薄花更发，冰轻叶未凋。夙龄尚遐异，搜对涤烦嚣。待入天台路，看余度石桥。
李白|飞龙引二首·其一|黄帝铸鼎于荆山，炼丹砂。丹砂成黄金，骑龙飞上太清家，云愁海思令人嗟。宫中彩女颜如花，飘然挥手凌紫霞，从风纵体登鸾车。登鸾车，侍轩辕，遨游青天中，其乐不可言。
冯道|天道|穷达皆由命，何劳发叹声。但知行好事，莫要问前程。冬去冰须泮，春来草自生。请君观此理，天道甚分明。
温庭筠|惜春词|百舌问花花不语，低回似恨横塘雨。蜂争粉蕊蝶分香，不似垂杨惜金缕。愿君留得长妖韶，莫逐东风还荡摇。秦女含颦向烟月，愁红带露空迢迢。
李群玉|书院二小松|一双幽色出凡尘，数粒秋烟二尺鳞。从此静窗闻细韵，琴声长伴读书人。
孟郊|古别离|欲别牵郎衣，郞今到何处？不恨归来迟，莫向临邛去。
韩翃|宿石邑山中|浮云不共此山齐，山霭苍苍望转迷。晓月暂飞高树里，秋河隔在数峰西。
綦毋潜|过融上人兰若|山头禅室挂僧衣，窗外无人水鸟飞。黄昏半在下山路，却听钟声连翠微。
王维|山居即事|寂寞掩柴扉，苍茫对落晖。鹤巢松树遍，人访荜门稀。绿竹含新粉，红莲落故衣。渡头烟火起，处处采菱归。
张说|幽州夜饮|凉风吹夜雨，萧瑟动寒林。正有高堂宴，能忘迟暮心？军中宜剑舞，塞上重笳音。不作边城将，谁知恩遇深！
杜审言|春日京中有怀|今年游寓独游秦，愁思看春不当春。上林苑里花徒发，细柳营前叶漫新。公子南桥应尽兴，将军西第几留宾。寄语洛城风日道，明年春色倍还人。
高适|塞上听吹笛|雪净胡天牧马还，月明羌笛戍楼间。借问梅花何处落，风吹一夜满关山。
王昌龄|塞上曲·其一|蝉鸣空桑林，八月萧关道。出塞入塞寒，处处黄芦草。从来幽并客，皆共沙尘老。莫学游侠儿，矜夸紫骝好。
薛涛|寄张元夫|前溪独立后溪行，鹭识朱衣自不惊。借问人间愁寂意，伯牙弦绝已无声。
韩偓|晓日|天际霞光入水中，水中天际一时红。直须日观三更后，首送金乌上碧空。
白居易|春词|低花树映小妆楼，春入眉心两点愁。斜倚栏干背鹦鹉，思量何事不回头。
杜甫|哀江头|少陵野老吞声哭，春日潜行曲江曲。江头宫殿锁千门，细柳新蒲为谁绿？忆昔霓旌下南苑，苑中万物生颜色。昭阳殿里第一人，同辇随君侍君侧。辇前才人带弓箭，白马嚼啮黄金勒。翻身向天仰射云，一笑正坠双飞翼。明眸皓齿今何在？血污游魂归不得。清渭东流剑阁深，去住彼此无消息。
李白|杜陵绝句|南登杜陵上，北望五陵间。秋水明落日，流光灭远山。
李白|怨歌行|十五入汉宫，花颜笑春红。君王选玉色，侍寝金屏中。荐枕娇夕月，卷衣恋春风。宁知赵飞燕，夺宠恨无穷。沉忧能伤人，绿鬓成霜蓬。一朝不得意，世事徒为空。鹔鹴换美酒，舞衣罢雕龙。寒苦不忍言，为君奏丝桐。肠断弦亦绝，悲心夜忡忡。
孟浩然|南归阻雪|我行滞宛许，日夕望京豫。旷野莽茫茫，乡山在何处。孤烟村际起，归雁天边去。积雪覆平皋，饥鹰捉寒兔。少年弄文墨，属意在章句。十上耻还家，裴回守归路。
王维|杂诗|朝因折杨柳，相见洛阳隅。楚国无如妾，秦家自有夫。对人传玉腕，映烛解罗襦。人见东方骑，皆言夫婿殊。持谢金吾子，烦君提玉壶。
白居易|放言五首·其二|世途倚伏都无定，尘网牵缠卒未休。祸福回还车轮毂，荣枯反覆手藏钩。龟灵未免刳肠患，马失应无折足忧。不信请看弈棋者，输赢须待局终头。
李贺|马诗二十三首·其一|龙脊贴连钱，银蹄白踏烟。无人织锦韂，谁为铸金鞭。
贾至|春思二首·其一|草色青青柳色黄，桃花历乱李花香。东风不为吹愁去，春日偏能惹恨长。
崔颢|长干行·君家何处住|君家何处住，妾住在横塘。停船暂借问，或恐是同乡。
韩偓|生查子·侍女动妆奁|侍女动妆奁，故故惊人睡。那知本未眠，背面偷垂泪。懒卸凤凰钗，羞入鸳鸯被。时复见残灯，和烟坠金穗。
罗隐|杏花|暖气潜催次第春，梅花已谢杏花新。半开半落闲园里，何异荣枯世上人。
温庭筠|题柳|杨柳千条拂面丝，绿烟金穗不胜吹。香随静婉歌尘起，影伴娇娆舞袖垂。羌管一声何处曲，流莺百啭最高枝。千门九陌花如雪，飞过宫墙两自知。
杜牧|题宣州开元寺水阁阁下宛溪夹溪居人|六朝文物草连空，天淡云闲今古同。鸟去鸟来山色里，人歌人哭水声中。深秋帘幕千家雨，落日楼台一笛风。惆怅无日见范蠡，参差烟树五湖东。
张祜|赠内人|禁门宫树月痕过，媚眼惟看宿鹭窠。斜拔玉钗灯影畔，剔开红焰救飞蛾。
柳宗元|柳州二月榕叶落尽偶题|宦情羁思共凄凄，春半如秋意转迷。山城过雨百花尽，榕叶满庭莺乱啼。
杜甫|绝句漫兴九首|隔户杨柳弱袅袅，恰似十五女儿腰。谓谁朝来不作意，狂风挽断最长条。手种桃李非无主，野老墙低还似家。恰似春风相欺得，夜来吹折数枝花。熟知茅斋绝低小，江上燕子故来频。衔泥点污琴书内，更接飞虫打着人。二月已破三月来，渐老逢春能几回。莫思身外无穷事，且尽生前有限杯。
杜甫|赠李白|二年客东都，所历厌机巧。野人对膻腥，蔬食常不饱。岂无青精饭，使我颜色好。苦乏大药资，山林迹如扫。李侯金闺彦，脱身事幽讨。亦有梁宋游，方期拾瑶草。
李白|别储邕之剡中|借问剡中道，东南指越乡。舟从广陵去，水入会稽长。竹色溪下绿，荷花镜里香。辞君向天姥，拂石卧秋霜。
王维|书事|轻阴阁小雨，深院昼慵开。坐看苍苔色，欲上人衣来。
张九龄|归燕诗|海燕岁微渺，乘春亦暂来。岂知泥滓贱，只见玉堂开。绣户时双入，华堂日几回。无心与物竞，鹰隼莫相猜。
薛逢|咏柳|弱植惊风急自伤，暮来翻遣思悠扬。曾飘紫陌随高下，敢拂朱阑竞短长。萦砌乍飞还乍舞，扑池如雪又如霜。莫令岐路频攀折，渐拟垂阴到画堂。
李商隐|蜂|小苑华池烂熳通，后门前槛思无穷。宓妃腰细才胜露，赵后身轻欲倚风。红壁寂寥崖蜜尽，碧帘迢递雾巢空。青陵粉蝶休离恨，长定相逢二月中。
刘皂|旅次朔方 / 渡桑干|客舍并州已十霜，归心日夜忆咸阳。无端更渡桑干水，却望并州是故乡。
张籍|水|荡漾空沙际，虚明入远天。秋光照不极，鸟色去无边。势引长云阔，波轻片雪连。汀洲杳难测，万古覆苍烟。
柳宗元|酬曹侍御过象县见寄|破额山前碧玉流，骚人遥驻木兰舟。春风无限潇湘意，欲采蘋花不自由。
李白|戏赠杜甫|饭颗山头逢杜甫，顶戴笠子日卓午。借问别来太瘦生，总为从前作诗苦。
李白|谢公亭·盖谢脁范云之所游|谢亭离别处，风景每生愁。客散青天月，山空碧水流。池花春映日，窗竹夜鸣秋。今古一相接，长歌怀旧游。
李白|鹦鹉洲|鹦鹉来过吴江水，江上洲传鹦鹉名。鹦鹉西飞陇山去，芳洲之树何青青。烟开兰叶香风暖，岸夹桃花锦浪生。迁客此时徒极目，长洲孤月向谁明。
张九龄|感遇十二首|兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折。幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沉理自隔，何所慰吾诚？鱼游乐深池，鸟栖欲高枝。嗟尔蜉蝣羽，薨薨亦何为。有生岂不化，
徐夤|风|城上寒来思莫穷，土囊萍末两难同。飘成远浪江湖际，吹起暮尘京洛中。飞雪萧条残腊节，落花狼藉古行宫。春能和煦秋摇落，生杀还同造化功。
白居易|别州民|耆老遮归路，壶浆满别筵。甘棠无一树，那得泪潸然。税重多贫户，农饥足旱田。唯留一湖水，与汝救凶年。
杜甫|柏学士茅屋|碧山学士焚银鱼，白马却走深岩居。古人己用三冬足，年少今开万卷余。晴云满户团倾盖，秋水浮阶溜决渠。富贵必从勤苦得，男儿须读五车书。
岑参|胡歌|黑姓蕃王貂鼠裘，葡萄宫锦醉缠头。关西老将能苦战，七十行兵仍未休。
岑参|送人赴安西|上马带吴钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。
李白|观猎|太守耀清威，乘闲弄晚晖。江沙横猎骑，山火绕行围。箭逐云鸿落，鹰随月兔飞。不知白日暮，欢赏夜方归。
张九龄|赋得自君之出矣|自君之出矣，不复理残机。思君如满月，夜夜减清辉。
韩愈|柳子厚墓志铭|子厚，讳宗元。七世祖庆，为拓跋魏侍中，封济阴公。曾伯祖奭，为唐宰相，与褚遂良、韩瑗俱得罪武后，死高宗朝。皇考讳镇，以事母弃太常博士，求为县令江南。其后以不能媚权贵，失御史。权贵人死，乃复拜侍御史。号为刚直，所与游皆当世名人。子厚少精敏，无不通达。逮其父时，
韩愈|获麟解|麟之为灵，昭昭也。咏于诗，书于春秋，杂出于传记百家之书，虽妇人小子皆知其为祥也。然麟之为物，不畜于家，不恒有于天下。其为形也不类，非若马牛犬豕豺狼麋鹿然。然则虽有麟，不可知其为麟也。角者吾知其为牛，鬣者吾知其为马，犬豕豺狼麋鹿，吾知其为犬豕豺狼麋鹿。
齐己|桃花|千株含露态，何处照人红。风暖仙源里，春和水国中。流莺应见落，舞蝶未知空。拟欲求图画，枝枝带竹丛。
高蟾|下第后上永崇高侍郎|天上碧桃和露种，日边红杏倚云栽。芙蓉生在秋江上，不向东风怨未开。
温庭筠|春日|问君何所思，迢递艳阳时。门静人归晚，墙高蝶过迟。一双青琐燕，千万绿杨丝。屏上吴山远，楼中朔管悲。宝书无寄处，香毂有来期。草色将林彩，相添入黛眉。
杜牧|鹭鸶|雪衣雪发青玉觜，群捕鱼儿溪影中。惊飞远映碧山去，一树梨花落晚风。
张祜|雨霖铃|雨霖铃夜却归秦，犹见张徽一曲新。长说上皇和泪教，月明南内更无人。
李贺|天上谣|天河夜转漂回星，银浦流云学水声。玉宫桂树花未落，仙妾采香垂佩缨。秦妃卷帘北窗晓，窗前植桐青凤小。王子吹笙鹅管长，呼龙耕烟种瑶草。粉霞红绶藕丝裙，青洲步拾兰苕春。东指羲和能走马，海尘新生石山下。
李白|永王东巡歌十一首|永王正月东出师，天子遥分龙虎旗。楼船一举风波静，江汉翻为燕鹜池。三川北虏乱如麻，四海南奔似永嘉。但用东山谢安石，为君谈笑净胡沙。雷鼓嘈嘈喧武昌，云旗猎猎过寻阳。秋毫不犯三吴悦，春日遥看五色光。龙盘虎踞帝王州，帝子金陵访故丘。春风试暖昭阳殿，明月还过鳷鹊楼。
李世民|望雪|冻云宵遍岭，素雪晓凝华。入牖千重碎，迎风一半斜。不妆空散粉，无树独飘花。萦空惭夕照，破彩谢晨霞。
沈佺期|杂诗三首·其三|闻道黄龙戍，频年不解兵。可怜闺里月，长在汉家营。少妇今春意，良人昨夜情。谁能将旗鼓，一为取龙城。
杜牧|送人|鸳鸯帐里暖芙蓉，低泣关山几万重。明镜半边钗一股，此生何处不相逢。
李贺|竹|入水文光动，抽空绿影春。露华生笋径，苔色拂霜根。织可承香汗，裁堪钓锦鳞。三梁曾入用，一节奉王孙。
李益|隋宫燕|燕语如伤旧国春，宫花一落已成尘。自从一闭风光后，几度飞来不见人。
李益|上洛桥|金谷园中柳，春来似舞腰。那堪好风景，独上洛阳桥。
岑参|暮秋山行|疲马卧长坂，夕阳下通津。山风吹空林，飒飒如有人。苍旻霁凉雨，石路无飞尘。千念集暮节，万籁悲萧辰。鶗鴂昨夜鸣，蕙草色已陈。况在远行客，自然多苦辛。
李白|月夜听卢子顺弹琴|闲坐夜明月，幽人弹素琴。忽闻悲风调，宛若寒松吟。白雪乱纤手，绿水清虚心。钟期久已没，世上无知音。
李白|答王十二寒夜独酌有怀|昨夜吴中雪，子猷佳兴发。万里浮云卷碧山，青天中道流孤月。孤月沧浪河汉清，北斗错落长庚明。怀余对酒夜霜白，玉床金井冰峥嵘。人生飘忽百年内，且须酣畅万古情。君不能狸膏金距学斗鸡，坐令鼻息吹虹霓。君不能学哥舒，横行青海夜带刀，西屠石堡取紫袍。吟诗作赋北窗里，
王维|白石滩|清浅白石滩，绿蒲向堪把。家住水东西，浣纱明月下。
韦庄|古离别|晴烟漠漠柳毵毵，不那离情酒半酣。更把玉鞭云外指，断肠春色在江南。
韦庄|送日本国僧敬龙归|扶桑已在渺茫中，家在扶桑东更东。此去与师谁共到，一船明月一帆风。
韩偓|残春旅舍|旅舍残春宿雨晴，恍然心地忆咸京。树头蜂抱花须落，池面鱼吹柳絮行。禅伏诗魔归净域，酒冲愁阵出奇兵。两梁免被尘埃污，拂拭朝簪待眼明。
元稹|岳阳楼|岳阳楼上日衔窗，影到深潭赤玉幢。怅望残春万般意，满棂湖水入西江。
卢纶|晚次鄂州|云开远见汉阳城，犹是孤帆一日程。估客昼眠知浪静，舟人夜语觉潮生。三湘愁鬓逢秋色，万里归心对月明。旧业已随征战尽，更堪江上鼓鼙声。
戴叔伦|塞上曲二首|军门频纳受降书，一剑横行万里馀。汉祖谩夸娄敬策，却将公主嫁单于。汉家旌帜满阴山，不遣胡儿匹马还。愿得此身长报国，何须生入玉门关。
杜甫|宿府|清秋幕府井梧寒，独宿江城蜡炬残。永夜角声悲自语，中天月色好谁看。风尘荏苒音书绝，关塞萧条行路难。已忍伶俜十年事，强移栖息一枝安。
杜甫|梅雨|南京犀浦道，四月熟黄梅。湛湛长江去，冥冥细雨来。茅茨疏易湿，云雾密难开。竟日蛟龙喜，盘涡与岸回。
李白|宿五松山下荀媪家|我宿五松下，寂寥无所欢。田家秋作苦，邻女夜舂寒。跪进雕胡饭，月光明素盘。令人惭漂母，三谢不能餐。
陈子昂|晚次乐乡县|故乡杳无际，日暮且孤征。川原迷旧国，道路入边城。野戍荒烟断，深山古木平。如何此时恨，噭噭夜猿鸣。
李峤|龙|衔烛耀幽都，含章拟凤雏。西秦饮渭水，东洛荐河图。带火移星陆，升云出鼎湖。希逢圣人步，庭阙正晨趋。
温庭筠|荷叶杯·一点露珠凝冷|一点露珠凝冷，波影。满池塘，绿茎红艳两相乱。肠断，水风凉。
韦庄|应天长·别来半岁音书绝|别来半岁音书绝，一寸离肠千万结。难相见，易相别，又是玉楼花似雪。暗相思，无处说，惆怅夜来烟月。想得此时情切，泪沾红袖黦。
崔道融|牧竖|牧竖持蓑笠，逢人气傲然。卧牛吹短笛，耕却傍溪田。
杜荀鹤|山中寡妇 / 时世行|夫因兵死守蓬茅，麻苎衣衫鬓发焦。桑柘废来犹纳税，田园荒后尚征苗。时挑野菜和根煮，旋斫生柴带叶烧。任是深山更深处，也应无计避征徭。
韩偓|已凉|碧阑干外绣帘垂，猩血屏风画折枝。八尺龙须方锦褥，已凉天气未寒时。
郑谷|淮上渔者|白头波上白头翁，家逐船移浦浦风。一尺鲈鱼新钓得，儿孙吹火荻花中。
杜牧|秋浦途中|萧萧山路穷秋雨，淅淅溪风一岸蒲。为问寒沙新到雁，来时还下杜陵无。
杜牧|登乐游原|长空澹澹孤鸟没，万古销沉向此中。看取汉家何事业，五陵无树起秋风。
白居易|池上早夏|水积春塘晚，阴交夏木繁。舟船如野渡，篱落似江村。静拂琴床席，香开酒库门。慵闲无一事，时弄小娇孙。
白居易|别元九后咏所怀|零落桐叶雨，萧条槿花风。悠悠早秋意，生此幽闲中。况与故人别，中怀正无悰。勿云不相送，心到青门东。相知岂在多，但问同不同。同心一人去，坐觉长安空。
白居易|春雪|元和岁在卯，六年春二月。月晦寒食天，天阴夜飞雪。连宵复竟日，浩浩殊未歇。大似落鹅毛，密如飘玉屑。寒销春茫苍，气变风凛冽。上林草尽没，曲江水复结。红乾杏花死，绿冻杨枝折。所怜物性伤，非惜年芳绝。上天有时令，四序平分别。寒燠苟反常，物生皆夭阏。我观圣人意，
王建|野池|野池水满连秋堤，菱花结实蒲叶齐。川口雨晴风复止，蜻蜓上下鱼东西。
李益|从军北征|天山雪后海风寒，横笛偏吹行路难。碛里征人三十万，一时回首月中看。
李白|登太白峰|西上太白峰，夕阳穷登攀。太白与我语，为我开天关。愿乘泠风去，直出浮云间。举手可近月，前行若无山。一别武功去，何时复更还？
李白|白头吟|锦水东北流，波荡双鸳鸯。雄巢汉宫树，雌弄秦草芳。宁同万死碎绮翼，不忍云间两分张。此时阿娇正娇妒，独坐长门愁日暮。但愿君恩顾妾深，岂惜黄金买词赋。相如作赋得黄金，丈夫好新多异心。一朝将聘茂陵女，文君因赠白头吟。东流不作西归水，落花辞条归故林。兔丝固无情，
贺知章|句|落花真好些，一醉一回颠。
宋之问|苑中遇雪应制|紫禁仙舆诘旦来，青旂遥倚望春台。不知庭霰今朝落，疑是林花昨夜开。
李忱|瀑布联句|千岩万壑不辞劳，远看方知出身高。——黄檗溪涧岂能留得住，终归大海作波涛。
郑谷|柳|半烟半雨江桥畔，映杏映桃山路中。会得离人无限意，千丝万絮惹春风。
高蟾|春|天柱几条支白日，天门几扇锁明时。阳春发处无根蒂，凭仗东风分外吹。明月断魂清霭霭，平芜归思绿迢迢。人生莫遣头如雪，纵得春风亦不消。
白居易|题岳阳楼|岳阳城下水漫漫，独上危楼凭曲阑。春岸绿时连梦泽，夕波红处近长安。猿攀树立啼何苦，雁点湖飞渡亦难。此地唯堪画图障，华堂张与贵人看。
元稹|樱桃花|樱桃花，一枝两枝千万朵。花砖曾立摘花人，窣破罗裙红似火。
杜甫|悲陈陶|孟冬十郡良家子，血作陈陶泽中水。野旷天清无战声，四万义军同日死。群胡归来血洗箭，仍唱胡歌饮都市。都人回面向北啼，日夜更望官军至。
王维|洛阳女儿行|洛阳女儿对门居，才可颜容十五余。良人玉勒乘骢马，侍女金盘脍鲤鱼。画阁朱楼尽相望，红桃绿柳垂檐向。罗帷送上七香车，宝扇迎归九华帐。狂夫富贵在青春，意气骄奢剧季伦。自怜碧玉亲教舞，不惜珊瑚持与人。春窗曙灭九微火，九微片片飞花琐。戏罢曾无理曲时，妆成祗是熏香坐。
李世民|赐房玄龄|太液仙舟迥，西园引上才。未晓征车度，鸡鸣关早开。
许浑|早秋三首·其一|遥夜泛清瑟，西风生翠萝。残萤栖玉露，早雁拂金河。高树晓还密，远山晴更多。淮南一叶下，自觉洞庭波。
杜荀鹤|春宫怨|早被婵娟误，欲妆临镜慵。承恩不在貌，教妾若为容。风暖鸟声碎，日高花影重。年年越溪女，相忆采芙蓉。
李商隐|乐游原|春梦乱不记，春原登已重。青门弄烟柳，紫阁舞云松。拂砚轻冰散，开尊绿酎浓。无悰托诗遣，吟罢更无悰。
杜牧|读韩杜集|杜诗韩笔愁来读，似倩麻姑痒处搔。天外凤凰谁得髓？无人解合续弦胶。
刘禹锡|金陵怀古|潮满冶城渚，日斜征虏亭。蔡洲新草绿，幕府旧烟青。兴废由人事，山川空地形。后庭花一曲，幽怨不堪听。
杜甫|后出塞五首|男儿生世间，及壮当封侯。战伐有功业，焉能守旧丘？召募赴蓟门，军动不可留。千金买马鞍，百金装刀头。闾里送我行，亲戚拥道周。斑白居上列，酒酣进庶羞。少年别有赠，含笑看吴钩。朝进东门营，暮上河阳桥。落日照大旗，马鸣风萧萧。平沙列万幕，部伍各见招。中天悬明月，
李颀|琴歌|主人有酒欢今夕，请奏鸣琴广陵客。月照城头乌半飞，霜凄万树风入衣。铜炉华烛烛增辉，初弹渌水后楚妃。一声已动物皆静，四座无言星欲稀。清淮奉使千馀里，敢告云山从此始。
韩愈|原道|博爱之谓仁，行而宜之之谓义，由是而之焉之谓道，足乎己无待于外之谓德。仁与义为定名，道与德为虚位。故道有君子小人，而德有凶有吉。老子之小仁义，非毁之也，其见者小也。坐井而观天，曰天小者，非天小也。彼以煦煦为仁，孑孑为义，其小之也则宜。其所谓道，道其所道，
杜甫|咏怀古迹五首·其四|蜀主窥吴幸三峡，崩年亦在永安宫。翠华想像空山里，玉殿虚无野寺中。古庙杉松巢水鹤，岁时伏腊走村翁。武侯祠堂常邻近，一体君臣祭祀同。
徐锴|秋词|井梧纷堕砌，寒雁远横空。雨久莓苔紫，霜浓薜荔红。
黄巢|自题像|记得当年草上飞，铁衣著尽著僧衣。天津桥上无人识，独倚栏干看落晖。
徐夤|菊花|桓景登高事可寻，黄花开处绿畦深。消灾辟恶君须采，冷露寒霜我自禁。篱物早荣还早谢，涧松同德复同心。陶公岂是居贫者，剩有东篱万朵金。
杜荀鹤|蚕妇|粉色全无饥色加，岂知人世有荣华。年年道我蚕辛苦，底事浑身着苎麻。
杜荀鹤|送人游吴|君到姑苏见，人家尽枕河。古宫闲地少，水港小桥多。夜市卖菱藕，春船载绮罗。遥知未眠月，乡思在渔歌。
陆龟蒙|江南二首|便风船尾香粳熟，细雨层头赤鲤跳。待得江餐闲望足，日斜方动木兰桡。村边紫豆花垂次，岸上红梨叶战初。莫怪烟中重回首，酒家青纻一行书。
李商隐|北齐二首|一笑相倾国便亡，何劳荆棘始堪伤。小怜玉体横陈夜，已报周师入晋阳。巧笑知堪敌万几，倾城最在著戎衣。晋阳已陷休回顾，更请君王猎一围。
刘禹锡|望夫山|终日望夫夫不归，化为孤石苦相思。望来已是几千载，只似当时初望时。
顾况|宫词|长乐宫连上苑春，玉楼金殿艳歌新。君门一入无由出，唯有宫莺得见人。
杜甫|寒食|寒食江村路，风花高下飞。汀烟轻冉冉，竹日静晖晖。田父要皆去，邻家闹不违。地偏相识尽，鸡犬亦忘归。
王勃|春游|客念纷无极，春泪倍成行。今朝花树下，不觉恋年光。
薛昭蕴|喜迁莺·清明节|清明节，雨晴天，得意正当年。马骄泥软锦连乾，香袖半笼鞭。花色融，人竟赏，尽是绣鞍朱鞅。日斜无计更留连，归路草和烟。
王维|田园乐七首·其一|厌见千门万户，经过北里南邻。官府鸣珂有底，崆峒散发何人。
罗隐|竹|篱外清阴接药阑，晓风交戛碧琅玕.子猷死后知音少，粉节霜筠谩岁寒。
贾岛|清明日园林寄友人|今日清明节，园林胜事偏。晴风吹柳絮，新火起厨烟。杜草开三径，文章忆二贤。几时能命驾，对酒落花前。
赵嘏|寒塘|晓发梳临水，寒塘坐见秋。乡心正无限，一雁度南楼。
杜牧|梅|轻盈照溪水，掩敛下瑶台。妒雪聊相比，欺春不逐来。偶同佳客见，似为冻醪开。若在秦楼畔，堪为弄玉媒。
张祜|书愤|三十未封侯，颠狂遍九州。平生镆铘剑，不报小人雠。
白居易|杭州春望|望海楼明照曙霞，护江堤白踏晴沙。涛声夜入伍员庙，柳色春藏苏小家。红袖织绫夸柿蒂，青旗沽酒趁梨花。谁开湖寺西南路，草绿裙腰一道斜。
白居易|买花 / 牡丹|帝城春欲暮，喧喧车马度。共道牡丹时，相随买花去。贵贱无常价，酬直看花数。灼灼百朵红，戋戋五束素。上张幄幕庇，旁织巴篱护。水洒复泥封，移来色如故。家家习为俗，人人迷不悟。有一田舍翁，偶来买花处。低头独长叹，此叹无人喻。一丛深色花，十户中人赋。
白居易|慈乌夜啼|慈乌失其母，哑哑吐哀音。昼夜不飞去，经年守故林。夜夜夜半啼，闻者为沾襟。声中如告诉，未尽反哺心。百鸟岂无母，尔独哀怨深。应是母慈重，使尔悲不任。昔有吴起者，母殁丧不临。嗟哉斯徒辈，其心不如禽。慈乌复慈乌，鸟中之曾参。
张籍|寒食|绿杨枝上五丝绳，枝弱春多欲不胜。唯有一年寒食日，女郎相唤摆阶o3.
刘禹锡|杨柳枝词九首|塞北梅花羌笛吹，淮南桂树小山词。请君莫奏前朝曲，听唱新翻杨柳枝。南陌东城春早时，相逢何处不依依？桃红李白皆夸好，须得垂杨相发挥。凤阙轻遮翡翠帏，龙池遥望麴尘丝。御沟春水相晖映，狂杀长安少年儿。金谷园中莺乱飞，铜驼陌上好风吹。城东桃李须臾尽，争似垂杨无限时？
柳宗元|零陵早春|问春从此去，几日到秦原。凭寄还乡梦，殷勤入故园。
高适|和王七玉门关听吹笛 / 塞上闻笛|胡人吹笛戍楼间，楼上萧条海月闲。借问落梅凡几曲，从风一夜满关山。
李白|西施 / 咏苎萝山|西施越溪女，出自苎萝山。秀色掩今古，荷花羞玉颜。浣纱弄碧水，自与清波闲。皓齿信难开，沉吟碧云间。勾践徵绝艳，扬蛾入吴关。提携馆娃宫，杳渺讵可攀。一破夫差国，千秋竟不还。
骆宾王|从军行|平生一顾重，意气溢三军。野日分戈影，天星合剑文。弓弦抱汉月，马足践胡尘。不求生入塞，唯当死报君。
李峤|马|天马本来东，嘶惊御史骢。苍龙遥逐日，紫燕迥追风。明月来鞍上，浮云落盖中。得随穆天子，何假唐成公。
韩愈|祭鳄鱼文|维年月日，潮州刺史韩愈使军事衙推秦济，以羊一、猪一，投恶溪之潭水，以与鳄鱼食，而告之曰：昔先王既有天下，列山泽，罔绳擉刃，以除虫蛇恶物为民害者，驱而出之四海之外。及后王德薄，不能远有，则江汉之间，尚皆弃之以与蛮、夷、楚、越；况潮岭海之间，去京师万里哉！
杜甫|绝句漫兴九首·其二|手种桃李非无主，野老墙低还似家。恰似春风相欺得，夜来吹折数枝花。
齐己|剑客|拔剑绕残樽，歌终便出门。西风满天雪，何处报人恩。勇死寻常事，轻雠不足论。翻嫌易水上，细碎动离魂。
韦庄|春日|忽觉东风景渐迟，野梅山杏暗芳菲。落星楼上吹残角，偃月营中挂夕晖。旅梦乱随蝴蝶散，离魂渐逐杜鹃飞。红尘遮断长安陌，芳草王孙暮不归。
刘禹锡|汉寿城春望|汉寿城边野草春，荒祠古墓对荆榛。田中牧竖烧刍狗，陌上行人看石麟。华表半空经霹雳，碑文才见满埃尘。不知何日东瀛变，此地还成要路津。
杜甫|丹青引赠曹将军霸 / 丹青引赠曹霸将军|将军魏武之子孙，于今为庶为清门。英雄割据虽已矣，文采风流今尚存。学书初学卫夫人，但恨无过王右军。丹青不知老将至，富贵于我如浮云。开元之中常引见，承恩数上南薰殿。凌烟功臣少颜色，将军下笔开生面。良相头上进贤冠，猛将腰间大羽箭。褒公鄂公毛发动，英姿飒爽来酣战。
李白|上三峡|巫山夹青天，巴水流若兹。巴水忽可尽，青天无到时。三朝上黄牛，三暮行太迟。三朝又三暮，不觉鬓成丝。
李白|江夏别宋之悌|楚水清若空，遥将碧海通。人分千里外，兴在一杯中。谷鸟吟晴日，江猿啸晚风。平生不下泪，于此泣无穷。
李白|流夜郎赠辛判官|昔在长安醉花柳，五侯七贵同杯酒。气岸遥凌豪士前，风流肯落他人后？夫子红颜我少年，章台走马著金鞭。文章献纳麒麟殿，歌舞淹留玳瑁筵。与君自谓长如此，宁知草动风尘起。函谷忽惊胡马来，秦宫桃李向明开。我愁远谪夜郎去，何日金鸡放赦回？
刘长卿|秋日登吴公台上寺远眺|古台摇落后，秋日望乡心。野寺人来少，云峰水隔深。夕阳依旧垒，寒磬满空林。惆怅南朝事，长江独至今。
杨炯|巫峡|三峡七百里，惟言巫峡长。重岩窅不极，叠嶂凌苍苍。绝壁横天险，莓苔烂锦章。入夜分明见，无风波浪狂。忠信吾所蹈，泛舟亦何伤！可以涉砥柱，可以浮吕梁。美人今何在？灵芝徒自芳。山空夜猿啸，征客泪沾裳。
韩愈|讳辩|愈与李贺书，劝贺举进士。贺举进士有名，与贺争名者毁之，曰贺父名晋肃，贺不举进士为是，劝之举者为非。听者不察也，和而唱之，同然一辞。皇甫湜曰：若不明白，子与贺且得罪。愈曰：然。律曰：二名不偏讳。释之者曰：谓若言‘征’不称‘在’，
韦庄|章台夜思|清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。
方干|春日|春去春来似有期，日高添睡是归时。虽将细雨催芦笋，却用东风染柳丝。重雾已应吞海色，轻霜犹自剉花枝。此时野客因花醉，醉卧花间应不知。
陆龟蒙|短歌行|爪牙在身上，陷阱犹可制。爪牙在胸中，剑戟无所畏。人言畏猛虎，谁是撩头弊。只见古来心，奸雄暗相噬。
温庭筠|送人东游|荒戍落黄叶，浩然离故关。高风汉阳渡，初日郢门山。江上几人在，天涯孤棹还。何当重相见，樽酒慰离颜。
李商隐|花下醉|寻芳不觉醉流霞，倚树沉眠日已斜。客散酒醒深夜后，更持红烛赏残花。
李商隐|幽居冬暮|羽翼摧残日，郊园寂寞时。晓鸡惊树雪，寒鹜守冰池。急景忽云暮，颓年浸已衰。如何匡国分，不与夙心期。
张祜|雁门太守行|城头月没霜如水，趚趚踏沙人似鬼。灯前拭泪试香裘，长引一声残漏子。驼囊泻酒酒一杯，前头滴血心不回。闺中年少妻莫哀，鱼金虎竹天上来，雁门山边骨成灰。
白居易|秋思|病眠夜少梦，闲立秋多思。寂寞馀雨晴，萧条早寒至。鸟栖红叶树，月照青苔地。何况镜中年，又过三十二。
元稹|松树|华山高幢幢，上有高高松。株株遥各各，叶叶相重重。槐树夹道植，枝叶俱冥蒙。既无贞直干，复有罥挂虫。何不种松树，使之摇清风。秦时已曾种，憔悴种不供。可怜孤松意，不与槐树同。闲在高山顶，樛盘虬与龙。屈为大厦栋，庇荫侯与公。不肯作行伍，俱在尘土中。
杜甫|日暮|牛羊下来久，各已闭柴门。风月自清夜，江山非故园。石泉流暗壁，草露滴秋根。头白灯明里，何须花烬繁。
杜甫|月三首|断续巫山雨，天河此夜新。若无青嶂月，愁杀白头人。魍魉移深树，虾蟆动半轮。故园当北斗，直指照西秦。并照巫山出，新窥楚水清。羁栖愁里见，二十四回明。必验升沉体，如知进退情。不违银汉落，亦伴玉绳横。万里瞿塘峡，春来六上弦。时时开暗室，故故满青天。爽合风襟静，
杜甫|奉济驿重送严公四韵|远送从此别，青山空复情。几时杯重把，昨夜月同行。列郡讴歌惜，三朝出入荣。江村独归处，寂寞养残生。
岑参|寄左省杜拾遗|联步趋丹陛，分曹限紫微。晓随天仗入，暮惹御香归。白发悲花落，青云羡鸟飞。圣朝无阙事，自觉谏书稀。
岑参|轮台歌奉送封大夫出师西征|轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉军屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。
李白|自遣|对酒不觉暝，落花盈我衣。醉起步溪月，鸟还人亦稀。
李白|宫中行乐词八首|小小生金屋，盈盈在紫微。山花插宝髻，石竹绣罗衣。每出深宫里，常随步辇归。只愁歌舞散，化作彩云飞。柳色黄金嫩，梨花白雪香。玉楼巢翡翠，金殿锁鸳鸯。选妓随雕辇，征歌出洞房。宫中谁第一，飞燕在昭阳。卢橘为秦树，蒲桃出汉宫。烟花宜落日，丝管醉春风。笛奏龙吟水，
孟浩然|洛中访袁拾遗不遇|洛阳访才子，江岭作流人。闻说梅花早，何如北地春。
王维|息夫人|莫以今时宠，难忘旧日恩。看花满眼泪，不共楚王言。
骆宾王|咏雪|龙云玉叶上，鹤雪瑞花新。影乱铜乌吹，光销玉马津。含辉明素篆，隐迹表祥轮。幽兰不可俪，徒自绕阳春。
刘禹锡|杂曲歌辞·浪淘沙|九曲黄河万里沙，浪淘风簸自天涯。如今直上银河去，同到牵牛织女家。洛水桥边春日斜，碧流轻浅见琼沙。无端陌上狂风急，惊起鸳鸯出浪花。汴水东流虎眼文，清淮晓色鸭头春。君看渡口淘沙处，渡却人间多少人。鹦鹉洲头浪飐沙，青楼春望日将斜。衔泥燕子争归舍，
柳宗元|蝜蝂传|蝜蝂者，善负小虫也。行遇物，辄持取，卬其首负之。背愈重，虽困剧不止也。其背甚涩，物积因不散，卒踬仆不能起。人或怜之，为去其负。苟能行，又持取如故。又好上高，极其力不已，至坠地死。今世之嗜取者，遇货不避，以厚其室，不知为己累也，唯恐其不积。及其怠而踬也，黜弃之，
李商隐|代赠二首·其一|楼上黄昏欲望休，玉梯横绝月中钩。芭蕉不展丁香结，同向春风各自愁。
唐彦谦|松|托根蟠泰华，倚干蚀莓苔。谁云山泽间，而无梁栋材。
司空图|诗品二十四则·典雅|玉壶买春，赏雨茆屋。坐中佳士，左右修竹。白云初晴，幽鸟相逐。眠琴绿阴，上有飞瀑。落花无言，人淡如菊。书之岁华，其曰可读。
温庭筠|苏武庙|苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。
李商隐|天涯|春日在天涯，天涯日又斜。莺啼如有泪，为湿最高花。
李商隐|悼伤后赴东蜀辟至散关遇雪|剑外从军远，无家与寄衣。散关三尺雪，回梦旧鸳机。
王建|寒食|田舍清明日，家家出火迟。白衫眠古巷，红索搭高枝。纱带生难结，铜钗重欲垂。斩新衣踏尽，还似去年时。
杜甫|小寒食舟中作|佳辰强饮食犹寒，隐几萧条戴鹖冠。春水船如天上坐，老年花似雾中看。娟娟戏蝶过闲幔，片片轻鸥下急湍。云白山青万余里，愁看直北是长安。
岑参|发临洮将赴北庭留别|闻说轮台路，连年见雪飞。春风曾不到，汉使亦应稀。白草通疏勒，青山过武威。勤王敢道远，私向梦中归。
李白|登邯郸洪波台置酒观发兵|我把两赤羽，来游燕赵间。天狼正可射，感激无时闲。观兵洪波台，倚剑望玉关。请缨不系越，且向燕然山。风引龙虎旗，歌钟昔追攀。击筑落高月，投壶破愁颜。遥知百战胜，定扫鬼方还。
李白|公无渡河|黄河西来决昆仑，咆哮万里触龙门。波滔天，尧咨嗟。大禹理百川，儿啼不窥家。杀湍湮洪水，九州始蚕麻。其害乃去，茫然风沙。被发之叟狂而痴，清晨临流欲奚为。旁人不惜妻止之，公无渡河苦渡之。虎可搏，河难凭，公果溺死流海湄。有长鲸白齿若雪山，公乎公乎挂罥于其间。
綦毋潜|春泛若耶溪|幽意无断绝，此去随所偶。晚风吹行舟，花路入溪口。际夜转西壑，隔山望南斗。潭烟飞溶溶，林月低向后。生事且弥漫，愿为持竿叟。
陈子昂|燕昭王|南登碣石馆，遥望黄金台。丘陵尽乔木，昭王安在哉？霸图今已矣，驱马复归来。
李峤|羊|绝饮惩浇俗，行驱梦逸材。仙人拥石去，童子驭车来。夜玉含星动，晨毡映雪开。莫言鸿渐力，长牧上林隈。
李益|江南曲|嫁得瞿塘贾，朝朝误妾期。早知潮有信，嫁与弄潮儿。
韦庄|菩萨蛮·洛阳城里春光好|洛阳城里春光好，洛阳才子他乡老。柳暗魏王堤，此时心转迷。桃花春水渌，水上鸳鸯浴。凝恨对残晖，忆君君不知。
张九龄|感遇十二首·其四|孤鸿海上来，池潢不敢顾。侧见双翠鸟，巢在三珠树。矫矫珍木巅，得无金丸惧？美服患人指，高明逼神恶。今我游冥冥，弋者何所慕！
刘长卿|谪仙怨·晴川落日初低|晴川落日初低，惆怅孤舟解携。鸟向平芜远近，人随流水东西。白云千里万里，明月前溪后溪。独恨长沙谪去，江潭春草萋萋。
陈陶|陇西行四首|汉主东封报太平，无人金阙议边兵。纵饶夺得林胡塞，碛地桑麻种不生。誓扫匈奴不顾身，五千貂锦丧胡尘。可怜无定河边骨，犹是春闺梦里人。陇戍三看塞草青，楼烦新替护羌兵。同来死者伤离别，一夜孤魂哭旧营。黠虏生擒未有涯，黑山营阵识龙蛇。自从贵主和亲后，一半胡风似汉家。
陆龟蒙|回文|静烟临碧树，残雪背晴楼。冷天侵极戍，寒月对行舟。
许浑|金陵怀古|玉树歌残王气终，景阳兵合戍楼空。松楸远近千官冢，禾黍高低六代宫。石燕拂云晴亦雨，江豚吹浪夜还风。英雄一去豪华尽，惟有青山似洛中。
杜牧|题齐安城楼|呜轧江楼角一声，微阳潋潋落寒汀。不用凭栏苦回首，故乡七十五长亭。
白居易|与梦得沽酒闲饮且约后期|少时犹不忧生计，老后谁能惜酒钱？共把十千沽一斗，相看七十欠三年。闲征雅令穷经史，醉听清吟胜管弦。更待菊黄家酝熟，共君一醉一陶然。
白居易|简简吟|苏家小女名简简，芙蓉花腮柳叶眼。十一把镜学点妆，十二抽针能绣裳。十三行坐事调品，不肯迷头白地藏。玲珑云髻生花样，飘飖风袖蔷薇香。殊姿异态不可状，忽忽转动如有光。二月繁霜杀桃李，明年欲嫁今年死。丈人阿母勿悲啼，此女不是凡夫妻。恐是天仙谪人世，只合人间十三岁。
白居易|初出城留别|朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。
韩愈|条山苍|条山苍，河水黄。浪波沄沄去，松柏在山冈。
李白|自遣|对酒不觉暝，落花盈我衣。醉起步溪月，鸟还人亦稀。
李白|从军行|从军玉门道，逐虏金微山。笛奏梅花曲，刀开明月环。鼓声鸣海上，兵气拥云间。愿斩单于首，长驱静铁关。
李白|陌上桑|美女渭桥东，春还事蚕作。五马如飞龙，青丝结金络。不知谁家子，调笑来相谑。妾本秦罗敷，玉颜艳名都。绿条映素手，采桑向城隅。使君且不顾，况复论秋胡。寒螀爱碧草，鸣凤栖青梧。托心自有处，但怪傍人愚。徒令白日暮，高驾空踟蹰。
王勃|别薛华|送送多穷路，遑遑独问津。悲凉千里道，凄断百年身。心事同漂泊，生涯共苦辛。无论去与住，俱是梦中人。
李白|长歌行|桃李待日开，荣华照当年。东风动百物，草木尽欲言。枯枝无丑叶，涸水吐清泉。大力运天地，羲和无停鞭。功名不早著，竹帛将何宣。桃李务青春，谁能贳白日。富贵与神仙，蹉跎成两失。金石犹销铄，风霜无久质。畏落日月后，强欢歌与酒。秋霜不惜人，倏忽侵蒲柳。
韩愈|送李愿归盘谷序|太行之阳有盘谷。盘谷之间，泉甘而土肥，草木丛茂，居民鲜少。或曰：谓其环两山之间，故曰‘盘’。或曰：是谷也，宅幽而势阻，隐者之所盘旋。友人李愿居之。愿之言曰：人之称大丈夫者，我知之矣：利泽施于人，名声昭于时，坐于庙朝，进退百官，而佐天子出令；其在外，
杜甫|咏春笋|无数春笋满林生，柴门密掩断行人。会须上番看成竹，客至从嗔不出迎。
李煜|长相思（一名双红豆、山渐青、忆多娇）|一重山，两重山。山远天高烟水寒，相思枫叶丹菊花开，菊花残。塞雁高飞人未还，一帘风月闲。云一涡，玉一梭。澹澹衫儿薄薄罗，轻颦双黛螺秋风多，雨相和。帘外芭蕉三两窠，夜长人奈何。
韩偓|夜深 / 寒食夜|恻恻轻寒翦翦风，小梅飘雪杏花红。夜深斜搭秋千索，楼阁朦胧烟雨中。
唐彦谦|春日偶成|琴筝箫管和琵琶，兴满金尊酒量赊。歌舞留春春似海，美人颜色正如花。
贾岛|忆江上吴处士|闽国扬帆去，蟾蜍亏复圆。秋风生渭水，落叶满长安。此地聚会夕，当时雷雨寒。兰桡殊未返，消息海云端。
权德舆|岭上逢久别者又别|十年曾一别，征路此相逢。马首向何处？夕阳千万峰。
张志和|渔父歌|西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。钓台渔父褐为裘，两两三三舴艋舟。能纵棹，惯乘流，长江白浪不曾忧。霅谿湾里钓渔翁，舴艋为家西复东。江上雪，浦边风，笑著荷衣不叹穷。松江蟹舍主人欢，菰饭莼羹亦共餐。枫叶落，荻花乾，醉宿渔舟不觉寒。
钱起|省试湘灵鼓瑟|善鼓云和瑟，常闻帝子灵。冯夷空自舞，楚客不堪听。苦调凄金石，清音入杳冥。苍梧来怨慕，白芷动芳馨。流水传潇浦，悲风过洞庭。曲终人不见，江上数峰青。
杜甫|偶题|文章千古事，得失寸心知。作者皆殊列，名声岂浪垂。骚人嗟不见，汉道盛于斯。前辈飞腾入，馀波绮丽为。后贤兼旧列，历代各清规。法自儒家有，心从弱岁疲。永怀江左逸，多病邺中奇。騄骥皆良马，骐驎带好儿。车轮徒已斫，堂构惜仍亏。漫作潜夫论，虚传幼妇碑。缘情慰漂荡，
杜甫|忆昔二首|忆昔先皇巡朔方，千乘万骑入咸阳。阴山骄子汗血马，长驱东胡胡走藏。邺城反覆不足怪，关中小儿坏纪纲。张后不乐上为忙，至令今上犹拨乱，劳心焦思补四方。我昔近侍叨奉引，出兵整肃不可当。为留猛士守未央，致使岐雍防西羌。犬戎直来坐御床，百官跣足随天王。愿见北地傅介子，
杜甫|北征|北归至凤翔，墨制放往鄜州作。皇帝二载秋，闰八月初吉。杜子将北征，苍茫问家室。维时遭艰虞，朝野少暇日。顾惭恩私被，诏许归蓬荜。拜辞诣阙下，怵惕久未出。虽乏谏诤姿，恐君有遗失。君诚中兴主，经纬固密勿。东胡反未已，臣甫愤所切。挥涕恋行在，道途犹恍惚。乾坤含疮痍，
韦应物|夏花明|夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。
李白|鲁郡东石门送杜二甫|醉别复几日，登临遍池台。何时石门路，重有金樽开。秋波落泗水，海色明徂徕。飞蓬各自远，且尽手中杯。
李白|玉真公主别馆苦雨赠卫尉张卿二首|秋坐金张馆，繁阴昼不开。空烟迷雨色，萧飒望中来。翳翳昏垫苦，沉沉忧恨催。清秋何以慰，白酒盈吾杯。吟咏思管乐，此人已成灰。独酌聊自勉，谁贵经纶才。弹剑谢公子，无鱼良可哀。苦雨思白日，浮云何由卷。稷契和天人，阴阳乃骄蹇。秋霖剧倒井，昏雾横绝巘。欲往咫尺途，
李白|乌栖曲|姑苏台上乌栖时，吴王宫里醉西施。吴歌楚舞欢未毕，青山欲衔半边日。银箭金壶漏水多，起看秋月坠江波。东方渐高奈乐何！
李白|古风·其五十九|碧荷生幽泉，朝日艳且鲜。秋花冒绿水，密叶罗青烟。秀色空绝世，馨香为谁传。坐看飞霜满，凋此红芳年。结根未得所，愿托华池边。
李贺|马诗二十三首·其八|赤兔无人用，当须吕布骑。吾闻果下马，羁策任蛮儿。
常建|塞下曲四首·其一|玉帛朝回望帝乡，乌孙归去不称王。天涯静处无征战，兵气销为日月光。
李商隐|李贺小传|京兆杜牧为李长吉集序，状长吉之奇甚尽，世传之。长吉姊嫁王氏者，语长吉之事尤备。长吉细瘦，通眉，长指爪，能苦吟疾书。最先为昌黎韩愈所知。所与游者，王参元、杨敬之、权璩、崔植辈为密，每旦日出与诸公游，未尝得题然后为诗，如他人思量牵合，以及程限为意。恒从小奚奴，
李冶|明月夜留别|离人无语月无声，明月有光人有情。别后相思人似月，云间水上到层城。
杜荀鹤|泾溪|泾溪石险人兢慎，终岁不闻倾覆人。却是平流无石处，时时闻说有沉沦。
李咸用|秋夕|寥廓秋云薄，空庭月影微。树寒栖鸟密，砌冷夜蛩稀。晓鼓军容肃，疏钟客梦归。吟馀何所忆，圣主尚宵衣。
司空图|秋景|景物皆难驻，伤春复怨秋。旋书红叶落，拟画碧云收。
李商隐|无题|万里风波一叶舟，忆归初罢更夷犹。碧江地没元相引，黄鹤沙边亦少留。益德冤魂终报主，阿童高义镇横秋。人生岂得长无谓，怀古思乡共白头。
卢纶|逢病军人|行多有病住无粮，万里还乡未到乡。蓬鬓哀吟长城下，不堪秋气入金疮。
杜甫|月圆|孤月当楼满，寒江动夜扉。委波金不定，照席绮逾依。未缺空山静，高悬列宿稀。故园松桂发，万里共清辉。
李白|苏武|苏武在匈奴，十年持汉节。白雁上林飞，空传一书札。牧羊边地苦，落日归心绝。渴饮月窟冰，饥餐天上雪。东还沙塞远，北怆河梁别。泣把李陵衣，相看泪成血。
李白|赠友人三首|兰生不当户，别是闲庭草。夙被霜露欺，红荣已先老。谬接瑶华枝，结根君王池。顾无馨香美，叨沐清风吹。馀芳若可佩，卒岁长相随。袖中赵匕首，买自徐夫人。玉匣闭霜雪，经燕复历秦。其事竟不捷，沦落归沙尘。持此愿投赠，与君同急难。荆卿一去后，壮士多摧残。长号易水上，
王昌龄|同从弟南斋玩月忆山阴崔少府|高卧南斋时，开帷月初吐。清辉澹水木，演漾在窗户。冉冉几盈虚，澄澄变今古。美人清江畔，是夜越吟苦。千里共如何，微风吹兰杜。
王维|冬晚对雪忆胡居士家|寒更传晓箭，清镜览衰颜。隔牖风惊竹，开门雪满山。洒空深巷静，积素广庭闲。借问袁安舍，翛然尚闭关。
李峤|桥|乌鹊填应满，黄公去不归。势疑虹始见，形似雁初飞。妙应七星制，高分半月辉。秦王空构石，仙岛远难依。
卢照邻|梅花落|梅岭花初发，天山雪未开。雪处疑花满，花边似雪回。因风入舞袖，杂粉向妆台。匈奴几万里，春至不知来。
薛昭蕴|浣溪沙·红蓼渡头秋正雨|红蓼渡头秋正雨，印沙鸥迹自成行，整鬟飘袖野风香。不语含嚬深浦里，几回愁煞棹船郎，燕归帆尽水茫茫。
马戴|楚江怀古三首·其一|露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不见，竟夕自悲秋。
郑谷|夕阳|夕阳秋更好，敛敛蕙兰中。极浦明残雨，长天急远鸿。僧窗留半榻，渔舸透疏篷。莫恨清光尽，寒蟾即照空。
李商隐|代赠二首|楼上黄昏欲望休，玉梯横绝月中钩。芭蕉不展丁香结，同向春风各自愁。东南日出照高楼，楼上离人唱石州。总把春山扫眉黛，不知供得几多愁？
白居易|山泉煎茶有怀|坐酌泠泠水，看煎瑟瑟尘。无由持一碗，寄与爱茶人。
白居易|蓝桥驿见元九诗|蓝桥春雪君归日，秦岭秋风我去时。每到驿亭先下马，循墙绕柱觅君诗。
李贺|李凭箜篌引|吴丝蜀桐张高秋，空山凝云颓不流。江娥啼竹素女愁，李凭中国弹箜篌。昆山玉碎凤凰叫，芙蓉泣露香兰笑。十二门前融冷光，二十三丝动紫皇。女娲炼石补天处，石破天惊逗秋雨。梦入神山教神妪，老鱼跳波瘦蛟舞。吴质不眠倚桂树，露脚斜飞湿寒兔。
韩愈|同水部张员外籍曲江春游寄白二十二舍人|漠漠轻阴晚自开，青天白日映楼台。曲江水满花千树，有底忙时不肯来。
刘方平|采莲曲|落日清江里，荆歌艳楚腰。采莲从小惯，十五即乘潮。
杜甫|丽春|百草竞春华，丽春应最胜。少须颜色好，多漫枝条剩。纷纷桃李枝，处处总能移。如何此贵重？却怕有人知。
李白|古风五十九首|其一大雅久不作。吾衰竟谁陈？王风委蔓草。战国多荆榛。龙虎相啖食。兵戈逮狂秦。正声何微茫。哀怨起骚人。扬马激颓波。开流荡无垠。废兴虽万变。宪章亦已沦。自从建安来。绮丽不足珍。圣代复元古。垂衣贵清真。群才属休明。乘运共跃鳞。文质相炳焕。众星罗秋旻。我志在删述。
刘长卿|苕溪酬梁耿别后见寄|清川永路何极，落日孤舟解携。鸟向平芜远近，人随流水东西。白云千里万里，明月前溪后溪。惆怅长沙谪去，江潭芳草萋萋。
柳宗元|段太尉逸事状|始为泾州刺史时，汾阳王以副元帅居蒲。王子晞为尚书，领行营节度使，寓军邠州，纵士卒无赖。邠人偷嗜暴恶者，卒以货窜名军伍中，则肆志，吏不得问。日群行丐取于市，不嗛，辄奋击折人手足，椎釜鬲瓮盎盈道上，袒臂徐去，至撞杀孕妇人。邠宁节度使白孝德以王故，戚不敢言。
卢纶|和张仆射塞下曲·其四|野幕敞琼筵，羌戎贺劳旋。醉和金甲舞，雷鼓动山川。
李商隐|二月二日|二月二日江上行，东风日暖闻吹笙。花须柳眼各无赖，紫蝶黄蜂俱有情。万里忆归元亮井，三年从事亚夫营。新滩莫悟游人意，更作风檐夜雨声。
许浑|秋思|琪树西风枕簟秋，楚云湘水忆同游。高歌一曲掩明镜，昨日少年今白头。
白居易|长相思|九月西风兴，月冷露华凝。思君秋夜长，一夜魂九升。二月东风来，草拆花心开。思君春日迟，一日肠九回。妾住洛桥北，君住洛桥南。十五即相识，今年二十三。有如女萝草，生在松之侧。蔓短枝苦高，萦回上不得。人言人有愿，愿至天必成。愿作远方兽，步步比肩行。愿作深山木，
柳宗元|柳州城西北隅种柑树|手种黄柑二百株，春来新叶遍城隅。方同楚客怜皇树，不学荆州利木奴。几岁开花闻喷雪，何人摘实见垂珠？若教坐待成林日，滋味还堪养老夫。
戴叔伦|山行|山行分曙色，一路见人稀。野鸟啼还歇，林花堕不飞。云迷栖鹤寺，水涩钓鱼矶。回首天将暝，逢僧话未归。
杜甫|九日蓝田崔氏庄|老去悲秋强自宽，兴来今日尽君欢。羞将短发还吹帽，笑倩旁人为正冠。蓝水远从千涧落，玉山高并两峰寒。明年此会知谁健？醉把茱萸仔细看。
韦应物|长安遇冯著|客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。
刘长卿|自夏口至鹦鹉洲夕望岳阳寄源中丞|汀洲无浪复无烟，楚客相思益渺然。汉口夕阳斜渡鸟，洞庭秋水远连天。孤城背岭寒吹角，独树临江夜泊船。贾谊上书忧汉室，长沙谪去古今怜。
沈佺期|古意呈补阙乔知之 / 古意 / 独不见|卢家少妇郁金堂，海燕双栖玳瑁梁。九月寒砧催木叶，十年征戍忆辽阳。白狼河北音书断，丹凤城南秋夜长。谁谓含愁独不见，更教明月照流黄。
白居易|潜别离|不得哭，潜别离。不得语，暗相思。两心之外无人知。深笼夜锁独栖鸟，利剑春断连理枝。河水虽浊有清日，乌头虽黑有白时。惟有潜离与暗别，彼此甘心无后期。
韩愈|琴曲歌辞。猗兰操|兰之猗猗，扬扬其香。不采而佩，于兰何伤。今天之旋，其曷为然。我行四方，以日以年。雪霜贸贸，荠麦之茂。子如不伤，我不尔觏。荠麦之茂，荠麦之有。君子之伤，君子之守。
武则天|游九龙潭|山窗游玉女，涧户对琼峰。岩顶翔双凤，潭心倒九龙。酒中浮竹叶，杯上写芙蓉。故验家山赏，惟有风入松。
温庭筠|更漏子·柳丝长|柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。
张祜|集灵台·其二|虢国夫人承主恩，平明骑马入宫门。却嫌脂粉污颜色，淡扫蛾眉朝至尊。
吕岩|梧桐影·落日斜|落日斜，秋风冷。今夜故人来不来，教人立尽梧桐影。
鱼玄机|赋得江边柳|翠色连荒岸，烟姿入远楼。影铺秋水面，花落钓人头。根老藏鱼窟，枝低系客舟。萧萧风雨夜，惊梦复添愁。
贾岛|宿悬泉驿|晓行沥水楼，暮到悬泉驿。林月值云遮，山灯照愁寂。
贾岛|望山|南山三十里，不见逾一旬。冒雨时立望，望之如朋亲。虬龙一掬波，洗荡千万春。日日雨不断，愁杀望山人。天事不可长，劲风来如奔。阴霪一以扫，浩翠写国门。长安百万家，家家张屏新。谁家最好山，我愿为其邻。
赵嘏|重阳|节逢重九海门外，家在五湖烟水东。还向秋山觅诗句，伴僧吟对菊花风。
姚合|老马|卧来扶不起，唯向主人嘶。惆怅东郊道，秋来雨作泥。
白居易|村居苦寒|八年十二月，五日雪纷纷。竹柏皆冻死，况彼无衣民。回观村闾间，十室八九贫。北风利如剑，布絮不蔽身。唯烧蒿棘火，愁坐夜待晨。乃知大寒岁，农者尤苦辛。顾我当此日，草堂深掩门。褐裘覆紖被，坐卧有馀温。幸免饥冻苦，又无垄亩勤。念彼深可愧，自问是何人。
元稹|酬乐天频梦微之|山水万重书断绝，念君怜我梦相闻。我今因病魂颠倒，唯梦闲人不梦君。
张仲素|春闺思|袅袅城边柳，青青陌上桑。提笼忘采叶，昨夜梦渔阳。
刘禹锡|台城|台城六代竞豪华，结绮临春事最奢。万户千门成野草，只缘一曲后庭花。
韩愈|调张籍|李杜文章在，光焰万丈长。不知群儿愚，那用故谤伤。蚍蜉撼大树，可笑不自量！伊我生其后，举颈遥相望。夜梦多见之，昼思反微茫。徒观斧凿痕，不瞩治水航。想当施手时，巨刃磨天扬。垠崖划崩豁，乾坤摆雷硠。唯此两夫子，家居率荒凉。帝欲长吟哦，故遣起且僵。翦翎送笼中，
钱起|送僧归日本|上国随缘住，来途若梦行。浮天沧海远，去世法舟轻。水月通禅寂，鱼龙听梵声。惟怜一灯影，万里眼中明。
杜甫|公安县怀古|野旷吕蒙营，江深刘备城。寒天催日短，风浪与云平。洒落君臣契，飞腾战伐名。维舟倚前浦，长啸一含情。
高适|塞下曲|结束浮云骏，翩翩出从戎。且凭天子怒，复倚将军雄。万鼓雷殷地，千旗火生风。日轮驻霜戈，月魄悬雕弓。青海阵云匝，黑山兵气冲。战酣太白高，战罢旄头空。万里不惜死，一朝得成功。画图麒麟阁，入朝明光宫。大笑向文士，一经何足穷。古人昧此道，往往成老翁。
岑参|春梦|洞房昨夜春风起，故人尚隔湘江水。枕上片时春梦中，行尽江南数千里。
李白|金门答苏秀才|君还石门日，朱火始改木。春草如有情，山中尚含绿。折芳愧遥忆，永路当日勖。远见故人心，平生以此足。巨海纳百川，麟阁多才贤。献书入金阙，酌醴奉琼筵。屡忝白云唱，恭闻黄竹篇。恩光照拙薄，云汉希腾迁。铭鼎倘云遂，扁舟方渺然。我留在金门，君去卧丹壑。未果三山期，
李贺|马诗二十三首·其二|腊月草根甜，天街雪似盐。未知口硬软，先拟蒺藜衔。
吕岩|警世|二八佳人体似酥，腰间仗剑斩凡夫。虽然不见人头落，暗里教君骨髓枯。
罗隐|牡丹花|似共东风别有因，绛罗高卷不胜春。若教解语应倾国，任是无情亦动人。芍药与君为近侍，芙蓉何处避芳尘。可怜韩令功成后，辜负秾华过此身。
温庭筠|春江花月夜词|玉树歌阑海云黑，花庭忽作青芜国。秦淮有水水无情，还向金陵漾春色。杨家二世安九重，不御华芝嫌六龙。百幅锦帆风力满，连天展尽金芙蓉。珠翠丁星复明灭，龙头劈浪哀笳发。千里涵空澄水魂，万枝破鼻飘香雪。漏转霞高沧海西，颇黎枕上闻天鸡。鸾弦代雁曲如语，一醉昏昏天下迷。
许浑|秋日赴阙题潼关驿楼 / 行次潼关逢魏扶东归|红叶晚萧萧，长亭酒一瓢。残云归太华，疏雨过中条。树色随山迥，河声入海遥。帝乡明日到，犹自梦渔樵。
李益|竹窗闻风寄苗发司空曙|微风惊暮坐，临牖思悠哉。开门复动竹，疑是故人来。时滴枝上露，稍沾阶下苔。何当一入幌，为拂绿琴埃。
戴叔伦|送人游岭南|少别华阳万里游，近南风景不曾秋。红芳绿笋是行路，纵有啼猿听却幽。
杜甫|曲江对酒|苑外江头坐不归，水精宫殿转霏微。桃花细逐杨花落，黄鸟时兼白鸟飞。纵饮久判人共弃，懒朝真与世相违。吏情更觉沧洲远，老大徒伤未拂衣。
李白|江行寄远|刳木出吴楚，危槎百余尺。疾风吹片帆，日暮千里隔。别时酒犹在，已为异乡客。思君不可得，愁见江水碧。
李白|送贺宾客归越|镜湖流水漾清波，狂客归舟逸兴多。山阴道士如相见，应写黄庭换白鹅。
李颀|送陈章甫|四月南风大麦黄，枣花未落桐叶长。青山朝别暮还见，嘶马出门思旧乡。陈侯立身何坦荡，虬须虎眉仍大颡。腹中贮书一万卷，不肯低头在草莽。东门酤酒饮我曹，心轻万事如鸿毛。醉卧不知白日暮，有时空望孤云高。长河浪头连天黑，津口停舟渡不得。郑国游人未及家，洛阳行子空叹息。
陈子昂|送魏大从军|匈奴犹未灭，魏绛复从戎。怅别三河道，言追六郡雄。雁山横代北，狐塞接云中。勿使燕然上，惟留汉将功。
王勃|长柳|晨征犯烟磴，夕憩在云关。晚风清近壑，新月照澄湾。郊童樵唱返，津叟钓歌还。客行无与晤，赖此释愁颜。
韦庄|荷叶杯·记得那年花下|记得那年花下，深夜，初识谢娘时。水堂西面画帘垂，携手暗相期。惆怅晓莺残月，相别，从此隔音尘。如今俱是异乡人，相见更无因。
韦庄|思帝乡·云髻坠|云髻坠，凤钗垂，髻坠钗垂无力，枕函欹。翡翠屏深月落，漏依依。说尽人间天上，两心知。
贺知章|答朝士|鈒镂银盘盛蛤蜊，镜湖莼菜乱如丝。乡曲近来佳此味，遮渠不道是吴儿。
黄滔|秋思|碧嶂猿啼夜，新秋雨霁天。谁人爱明月，露坐洞庭船。
唐彦谦|咏月|阴盛此宵中，多为雨与风。坐无风雨至，看与雪霜同。抱湿离遥海，倾寒向远空。年年不相值，还似道难通。
杜牧|早雁|金河秋半虏弦开，云外惊飞四散哀。仙掌月明孤影过，长门灯暗数声来。须知胡骑纷纷在，岂逐春风一一回？莫厌潇湘少人处，水多菰米岸莓苔。
柳宗元|中夜起望西园值月上|觉闻繁露坠，开户临西园。寒月上东岭，泠泠疏竹根。石泉远逾响，山鸟时一喧。倚楹遂至旦，寂寞将何言。
卢纶|寒食|孤客飘飘岁载华，况逢寒食倍思家。莺啼远墅多从柳，人哭荒坟亦有花。浊水秦渠通渭急，黄埃京洛上原斜。驱车西近长安好，宫观参差半隐霞。
韦应物|寒食寄京师诸弟|雨中禁火空斋冷，江上流莺独坐听。把酒看花想诸弟，杜陵寒食草青青。
李白|春怨|白马金羁辽海东，罗帷绣被卧春风。落月低轩窥烛尽，飞花入户笑床空。
李白|临路歌|大鹏飞兮振八裔，中天摧兮力不济。馀风激兮万世，游扶桑兮挂石袂。后人得之传此，仲尼亡兮谁为出涕。
李颀|古意|男儿事长征，少小幽燕客。赌胜马蹄下，由来轻七尺。杀人莫敢前，须如猬毛磔。黄云陇底白云飞，未得报恩不能归。辽东小妇年十五，惯弹琵琶解歌舞。今为羌笛出塞声，使我三军泪如雨。
陈子昂|度荆门望楚|遥遥去巫峡，望望下章台。巴国山川尽，荆门烟雾开。城分苍野外，树断白云隈。今日狂歌客，谁知入楚来。
王绩|石竹咏|萋萋结绿枝，晔晔垂朱英。常恐零露降，不得全其生。叹息聊自思，此生岂我情。昔我未生时，谁者令我萌。弃置勿重陈，委化何足惊。
杜牧|齐安郡中偶题·其一|两竿落日溪桥上，半缕轻烟柳影中。多少绿荷相倚恨，一时回首背西风。
温庭筠|荷叶杯·镜水夜来秋月|镜水夜来秋月，如雪。采莲时，小娘红粉对寒浪。惆怅，正思惟。
李存勖|如梦令·曾宴桃源深洞|曾宴桃源深洞，一曲舞鸾歌凤。长记别伊时，和泪出门相送。如梦，如梦，残月落花烟重。
李咸用|咏柳|日近烟饶还有意，东垣西掖几千株。牵仍别恨知难尽，夸衒春光恐更无。解引人情长婉约，巧随风势强盘纡。天应绣出繁华景，处处茸丝惹路衢。
司空图|重阳|菊开犹阻雨，蝶意切于人。亦应知暮节，不比惜残春。
温庭筠|秋雨|云满鸟行灭，池凉龙气腥。斜飘看棋簟，疏洒望山亭。细响鸣林叶，圆文破沼萍。秋阴杳无际，平野但冥冥。
李商隐|泪|永巷长年怨绮罗，离情终日思风波。湘江竹上痕无限，岘首碑前洒几多。人去紫台秋入塞，兵残楚帐夜闻歌。朝来灞水桥边问，未抵青袍送玉珂。
柳宗元|别舍弟宗一|零落残魂倍黯然，双垂别泪越江边。一身去国六千里，万死投荒十二年。桂岭瘴来云似墨，洞庭春尽水如天。欲知此后相思梦，长在荆门郢树烟。
杜甫|晨雨|小雨晨光内，初来叶上闻。雾交才洒地，风逆旋随云。暂起柴荆色，轻沾鸟兽群。麝香山一半，亭午未全分。
杜甫|后游|寺忆曾游处，桥怜再渡时。江山如有待，花柳自无私。野润烟光薄，沙暄日色迟。客愁全为减，舍此复何之？
韦应物|月夜|皓月流春城，华露积芳草。坐念绮窗空，翻伤清景好。清景终若斯，伤多人自老。
韦应物|夕次盱眙县|落帆逗淮镇，停舫临孤驿。浩浩风起波，冥冥日沉夕。人归山郭暗，雁下芦洲白。独夜忆秦关，听钟未眠客。
韦应物|春思|野花如雪绕江城，坐见年芳忆帝京。阊阖晓开凝碧树，曾陪鸳鹭听流莺。
李白|春日行|深宫高楼入紫清，金作蛟龙盘绣楹。佳人当窗弄白日，弦将手语弹鸣筝。春风吹落君王耳，此曲乃是升天行。因出天池泛蓬瀛，楼船蹙沓波浪惊。三千双蛾献歌笑，挝钟考鼓宫殿倾，万姓聚舞歌太平。我无为，人自宁。三十六帝欲相迎，仙人飘翩下云輧。帝不去，留镐京。安能为轩辕，
孟浩然|秦中感秋寄远上人 / 秦中寄远上人|一丘常欲卧，三径苦无资。北土非吾愿，东林怀我师。黄金燃桂尽，壮志逐年衰。日夕凉风至，闻蝉但益悲。
孟浩然|早梅|园中有早梅，年例犯寒开。少妇曾攀折，将归插镜台。犹言看不足，更欲剪刀裁。
崔颢|行经华阴|岧峣太华俯咸京，天外三峰削不成。武帝祠前云欲散，仙人掌上雨初晴。河山北枕秦关险，驿路西连汉畤平。借问路傍名利客，何如此处学长生。
王维|送綦毋潜落第还乡 / 送别|圣代无隐者，英灵尽来归。遂令东山客，不得顾采薇。既至金门远，孰云吾道非。江淮度寒食，京洛缝春衣。置酒长安道，同心与我违。行当浮桂棹，未几拂荆扉。远树带行客，孤城当落晖。吾谋适不用，勿谓知音稀。
王勃|圣泉宴|披襟乘石磴，列籍俯春泉。兰气熏山酌，松声韵野弦。影飘垂叶外，香度落花前。兴洽林塘晚，重岩起夕烟。
王绩|秋夜喜遇王处士|北场芸藿罢，东皋刈黍归。相逢秋月满，更值夜萤飞。
唐彦谦|莲|新莲映多浦，迢递绿塘东。静影摇波日，寒香映水风。金尘飘落蕊，玉露洗残红。看著馀芳少，无人问的中。
崔道融|田上|雨足高田白，披蓑半夜耕。人牛力俱尽，东方殊未明。
白居易|江楼晚眺景物鲜奇吟玩成篇寄水部张员外|澹烟疏雨间斜阳，江色鲜明海气凉。蜃散云收破楼阁，虹残水照断桥粱。风翻白浪花千片，雁点青天字一行。好著丹青图画取，题诗寄与水曹郎。
白居易|长安春|青门柳枝软无力，东风吹作黄金色。街东酒薄醉易醒，满眼春愁销不得。
孟郊|列女操 / 烈女操|梧桐相待老，鸳鸯会双死。贞女贵殉夫，舍生亦如此。波澜誓不起，妾心古井水。
刘禹锡|庭竹|露涤铅粉节，风摇青玉枝。依依似君子，无地不相宜。
杜甫|古柏行|孔明庙前有老柏，柯如青铜根如石。霜皮溜雨四十围，黛色参天二千尺。君臣已与时际会，树木犹为人爱惜。云来气接巫峡长，月出寒通雪山白。忆昨路绕锦亭东，先主武侯同閟宫。崔嵬枝干郊原古，窈窕丹青户牖空。落落盘踞虽得地，冥冥孤高多烈风。扶持自是神明力，正直原因造化工。
杜甫|秋雨叹三首|雨中百草秋烂死，阶下决明颜色鲜。著叶满枝翠羽盖，开花无数黄金钱。凉风萧萧吹汝急，恐汝后时难独立。堂上书生空白头，临风三嗅馨香泣。阑风长雨秋纷纷，四海八荒同一云。去马来牛不复辨，浊泾清渭何当分？禾头生耳黍穗黑，农夫田妇无消息。城中斗米换衾禂，相许宁论两相值？
韦应物|东郊|吏舍跼终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处。乐幽心屡止，遵事迹犹遽。终罢斯结庐，慕陶直可庶。
李白|秋夕旅怀|凉风度秋海，吹我乡思飞。连山去无际，流水何时归。目极浮云色，心断明月晖。芳草歇柔艳，白露催寒衣。梦长银汉落，觉罢天星稀。含悲想旧国，泣下谁能挥。
李颀|听董大弹胡笳声兼寄语弄房给事|蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒沈沈飞雪白。先拂商弦后角羽，四郊秋叶惊摵摵。董夫子，通神明，深山窃听来妖精。言迟更速皆应手，将往复旋如有情。空山百鸟散还合，万里浮云阴且晴。嘶酸雏雁失群夜，
王维|哭孟浩然|故人不可见，汉水日东流。借问襄阳老，江山空蔡州。
王维|陇头吟|长安少年游侠客，夜上戍楼看太白。陇头明月迥临关，陇上行人夜吹笛。关西老将不胜愁，驻马听之双泪流。身经大小百余战，麾下偏裨万户侯。苏武才为典属国，节旄空尽海西头。
陈子昂|岘山怀古|秣马临荒甸，登高览旧都。犹悲堕泪碣，尚想卧龙图。城邑遥分楚，山川半入吴。丘陵徒自出，贤圣几凋枯！野树苍烟断，津楼晚气孤。谁知万里客，怀古正踌蹰。
骆宾王|夏日游山家同夏少府|返照下层岑，物外狎招寻。兰径薰幽珮，槐庭落暗金。谷静风声彻，山空月色深。一遣樊笼累，唯馀松桂心。
王维|田园乐七首·其五|山下孤烟远村，天边独树高原。一瓢颜回陋巷，五柳先生对门。
王维|田园乐七首·其五|山下孤烟远村，天边独树高原。一瓢颜回陋巷，五柳先生对门。
司空图|酒泉子·买得杏花|买得杏花，十载归来方始坼。假山西畔药阑东，满枝红。旋开旋落旋成空，白发多情人更惜。黄昏把酒祝东风，且从容。
郑谷|鹭鸶|闲立春塘烟淡淡，静眠寒苇雨飕飕。渔翁归后汀沙晚，飞下滩头更自由。
高蟾|秋思|天地太萧索，山川何渺茫。不堪星斗柄，犹把岁寒量。
张乔|书边事|调角断清秋，征人倚戍楼。春风对青冢，白日落梁州。大汉无兵阻，穷边有客游。蕃情似此水，长愿向南流。
司空图|诗品二十四则·含蓄|不著一字，尽得风流。语不涉难，已不堪忧。是有真宰，与之沈浮。如渌满酒，花时返秋。悠悠空尘，忽忽海沤。浅深聚散，万取一收。
孟郊|游终南山|南山塞天地，日月石上生。高峰夜留景，深谷昼未明。山中人自正，路险心亦平。长风驱松柏，声拂万壑清。即此悔读书，朝朝近浮名。
白居易|除夜寄微之|鬓毛不觉白毵毵，一事无成百不堪。共惜盛时辞阙下，同嗟除夜在江南。家山泉石寻常忆，世路风波子细谙。老校于君合先退，明年半百又加三。
白居易|上阳白发人|上阳人，上阳人，红颜暗老白发新。绿衣监使守宫门，一闭上阳多少春。玄宗末岁初选入，入时十六今六十。同时采择百余人，零落年深残此身。忆昔吞悲别亲族，扶入车中不教哭。皆云入内便承恩，脸似芙蓉胸似玉。未容君王得见面，已被杨妃遥侧目。妒令潜配上阳宫，一生遂向空房宿。
张籍|没蕃故人|前年伐月支，城上没全师。蕃汉断消息，死生长别离。无人收废帐，归马识残旗。欲祭疑君在，天涯哭此时。
张籍|野老歌 / 山农词|老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。
柳中庸|听筝|抽弦促柱听秦筝，无限秦人悲怨声。似逐春风知柳态，如随啼鸟识花情。谁家独夜愁灯影？何处空楼思月明？更入几重离别恨，江南歧路洛阳城。
钱起|逢侠者|燕赵悲歌士，相逢剧孟家。寸心言不尽，前路日将斜。
杜甫|倦夜|竹凉侵卧内，野月满庭隅。重露成涓滴，稀星乍有无。暗飞萤自照，水宿鸟相呼。万事干戈里，空悲清夜徂。
高适|送魏八|更沽淇上酒，还泛驿前舟。为惜故人去，复怜嘶马愁。云山行处合，风雨兴中秋。此路无知己，明珠莫暗投。
李白|春日醉起言志|处世若大梦，胡为劳其生？所以终日醉，颓然卧前楹。觉来眄庭前，一鸟花间鸣。借问此何时？春风语流莺。感之欲叹息，对酒还自倾。浩歌待明月，曲尽已忘情。
李白|峨眉山月歌送蜀僧晏入中京|我在巴东三峡时，西看明月忆峨眉。月出峨眉照沧海，与人万里长相随。黄鹤楼前月华白，此中忽见峨眉客。峨眉山月还送君，风吹西到长安陌。长安大道横九天，峨眉山月照秦川。黄金狮子乘高座，白玉麈尾谈重玄。我似浮云殢吴越，君逢圣主游丹阙。一振高名满帝都，归时还弄峨眉月。
李白|白纻辞三首|扬清歌，发皓齿，北方佳人东邻子。且吟白纻停绿水，长袖拂面为君起。寒云夜卷霜海空，胡风吹天飘塞鸿。玉颜满堂乐未终，馆娃日落歌吹濛。月寒江清夜沉沉，美人一笑千黄金。垂罗舞縠扬哀音，郢中白雪且莫吟，子夜吴歌动君心。动君心，冀君赏。愿作天池双鸳鸯，一朝飞去青云上。
李颀|望秦川|秦川朝望迥，日出正东峰。远近山河净，逶迤城阙重。秋声万户竹，寒色五陵松。客有归欤叹，凄其霜露浓。
张旭|春草|春草青青万里馀，边城落日见离居。情知海上三年别，不寄云间一纸书。
杨炯|出塞|塞外欲纷纭，雌雄犹未分。明堂占气色，华盖辨星文。二月河魁将，三千太乙军。丈夫皆有志，会见立功勋。
沈如筠|闺怨二首·其一|雁尽书难寄，愁多梦不成。愿随孤月影，流照伏波营。
皮日休|咏蟹 / 咏螃蟹呈浙西从事|未游沧海早知名，有骨还从肉上生。莫道无心畏雷电，海龙王处也横行。
罗隐|咏月|湖上风高动白蘋，暂延清景此逡巡。隔年违别成何事，半夜相看似故人。蟾向静中矜爪距，兔隈明处弄精神。嫦娥老大应惆怅，倚泣苍苍桂一轮。
贾岛|竹|篱外清阴接药栏，晓风交戛碧琅玕.子猷没后知音少，粉节霜筠漫岁寒。
李商隐|无题|照梁初有情，出水旧知名。裙衩芙蓉小，钗茸翡翠轻。锦长书郑重，眉细恨分明。莫近弹棋局，中心最不平。
元稹|新竹|新篁才解箨，寒色已青葱。冉冉偏凝粉，萧萧渐引风。扶疏多透日，寥落未成丛。惟有团团节，坚贞大小同。
张籍|征妇怨|九月匈奴杀边将，汉军全没辽水上。万里无人收白骨，家家城下招魂葬。妇人依倚子与夫，同居贫贱心亦舒。夫死战场子在腹，妾身虽存如昼烛。
韩愈|送桂州严大夫同用南字|苍苍森八桂，兹地在湘南。江作青罗带，山如碧玉篸。户多输翠羽，家自种黄甘。远胜登仙去，飞鸾不假骖。
张志和|渔父|八月九月芦花飞，南谿老人重钓归。秋山入帘翠滴滴，野艇倚槛云依依。却把渔竿寻小径，闲梳鹤发对斜晖。翻嫌四皓曾多事，出为储皇定是非。
杜甫|晚晴|村晚惊风度，庭幽过雨沾。夕阳薰细草，江色映疏帘。书乱谁能帙，怀干可自添。时闻有馀论，未怪老夫潜。
韦应物|咏露珠|秋荷一滴露，清夜坠玄天。将来玉盘上，不定始知圆。
李白|寄王屋山人孟大融|我昔东海上，劳山餐紫霞。亲见安期公，食枣大如瓜。中年谒汉主，不惬还归家。朱颜谢春辉，白发见生涯。所期就金液，飞步登云车。愿随夫子天坛上，闲与仙人扫落花。
李白|襄阳歌|落日欲没岘山西，倒著接蓠花下迷。襄阳小儿齐拍手，拦街争唱白铜鞮。旁人借问笑何事，笑杀山公醉似泥。鸬鹚杓，鹦鹉杯。百年三万六千日，一日须倾三百杯。遥看汉水鸭头绿，恰似葡萄初酦醅。此江若变作春酒，垒曲便筑糟丘台。千金骏马换小妾，醉坐雕鞍歌落梅。
王昌龄|龙标野宴|沅溪夏晚足凉风，春酒相携就竹丛。莫道弦歌愁远谪，青山明月不曾空。
骆宾王|出石门|层岩远接天，绝岭上栖烟。松低轻盖偃，藤细弱丝悬。石明如挂镜，苔分似列钱。暂策为龙杖，何处得神仙。
卢照邻|送二兄入蜀|关山客子路，花柳帝王城。此中一分手，相顾怜无声。
王维|田园乐七首·其二|再见封侯万户，立谈赐璧一双。讵胜耦耕南亩，何如高卧东窗。
杜荀鹤|再经胡城县|去岁曾经此县城，县民无口不冤声。今来县宰加朱绂，便是生灵血染成。
秦韬玉|燕子|不知大厦许栖无，频已衔泥到座隅。曾与佳人并头语，几回抛却绣工夫。
罗隐|梅|天赐胭脂一抹腮，盘中磊落笛中哀。虽然未得和羹便，曾与将军止渴来。
李商隐|春日寄怀|世间荣落重逡巡，我独丘园坐四春。纵使有花兼有月，可堪无酒又无人。青袍似草年年定，白发如丝日日新。欲逐风波千万里，未知何路到龙津。
李商隐|月|过水穿楼触处明，藏人带树远含清。初生欲缺虚惆怅，未必圆时即有情。
李商隐|赠柳|章台从掩映，郢路更参差。见说风流极，来当婀娜时。桥回行欲断，堤远意相随。忍放花如雪，青楼扑酒旗。
白居易|夜筝|紫袖红弦明月中，自弹自感暗低容。弦凝指咽声停处，别有深情一万重。
白居易|夜雨|早蛩啼复歇，残灯灭又明。隔窗知夜雨，芭蕉先有声。
李贺|塞下曲|胡角引北风，蓟门白于水。天含青海道，城头月千里。露下旗濛濛，寒金鸣夜刻。蕃甲锁蛇鳞，马嘶青冢白。秋静见旄头，沙远席羁愁。帐北天应尽，河声出塞流。
柳宗元|重别梦得|二十年来万事同，今朝岐路忽西东。皇恩若许归田去，晚岁当为邻舍翁。
韩愈|八月十五夜赠张功曹|纤云四卷天无河，清风吹空月舒波。沙平水息声影绝，一杯相属君当歌。君歌声酸辞且苦，不能听终泪如雨。洞庭连天九疑高，蛟龙出没猩鼯号。十生九死到官所，幽居默默如藏逃。下床畏蛇食畏药，海气湿蛰熏腥臊。昨者州前捶大鼓，嗣皇继圣登夔皋。赦书一日行万里，罪从大辟皆除死。
戴叔伦|过三闾庙|沅湘流不尽，屈子怨何深。日暮秋风起，萧萧枫树林。
戴叔伦|花|花发炎景中，芳春独能久。因风任开落，向日无先后。若待秋霜来，兰荪共何有。
韩翃|酬程延秋夜即事见赠|长簟迎风早，空城澹月华。星河秋一雁，砧杵夜千家。节候看应晚，心期卧亦赊。向来吟秀句，不觉已鸣鸦。
杜甫|题桃树|小径升堂旧不斜，五株桃树亦从遮。高秋总喂贫人实，来岁还舒满眼花。帘户每宜通乳燕，儿童莫信打慈鸦。寡妻群盗非今日，天下车书正一家。
杜甫|壮游|往昔十四五，出游翰墨场。斯文崔魏徒，以我似班扬。七龄思即壮，开口咏凤凰。九龄书大字，有作成一囊。性豪业嗜酒，嫉恶怀刚肠。脱略小时辈，结交皆老苍。饮酣视八极，俗物都茫茫。东下姑苏台，已具浮海航。到今有遗恨，不得穷扶桑。王谢风流远，阖庐丘墓荒。剑池石壁仄，
杜甫|羌村|峥嵘赤云西，日脚下平地。柴门鸟雀噪，归客千里至。妻孥怪我在，惊定还拭泪。世乱遭飘荡，生还偶然遂！邻人满墙头，感叹亦歔欷。夜阑更秉烛，相对如梦寐。晚岁迫偷生，还家少欢趣。娇儿不离膝：畏我复却去。忆昔好追凉，故绕池边树。萧萧北风劲，抚事煎百虑。赖知禾黍收，
李白|观放白鹰二首|八月边风高，胡鹰白锦毛。孤飞一片雪，百里见秋毫。寒冬十二月，苍鹰八九毛。寄言燕雀莫相啅，自有云霄万里高。
李白|送友人寻越中山水|闻道稽山去，偏宜谢客才。千岩泉洒落，万壑树萦回。东海横秦望，西陵绕越台。湖清霜镜晓，涛白雪山来。八月枚乘笔，三吴张翰杯。此中多逸兴，早晚向天台。
李峤|松|郁郁高岩表，森森幽涧陲。鹤栖君子树，风拂大夫枝。百尺条阴合，千年盖影披。岁寒终不改，劲节幸君知。
王勃|九日|九日重阳节，开门有菊花。不知来送酒，若个是陶家。
柳宗元|贺进士王参元失火书|得杨八书，知足下遇火灾，家无余储。仆始闻而骇，中而疑，终乃大喜。盖将吊而更以贺也。道远言略，犹未能究知其状，若果荡焉泯焉而悉无有，乃吾所以尤贺者也。足下勤奉养，乐朝夕，惟恬安无事是望也。今乃有焚炀赫烈之虞，以震骇左右，而脂膏滫瀡之具，或以不给，吾是以始而骇也。
白居易|放言五首·其四|谁家宅第成还破，何处亲宾哭复歌？昨日屋头堪炙手，今朝门外好张罗。北邙未省留闲地，东海何曾有顶波。莫笑贱贫夸富贵，共成枯骨两何如？
温庭筠|菩萨蛮|小山重叠金明灭，鬓云欲度香腮雪。懒起画蛾眉，弄妆梳洗迟照花前后镜，花面交相映。新帖绣罗襦，双双金鹧鸪。水精帘里颇黎枕，暖香惹梦鸳鸯锦。江上柳如烟，雁飞残月天藕丝秋色浅，人胜参差剪。双鬓隔香红，玉钗头上风。蕊黄无限当山额，宿妆隐笑纱窗隔。相见牡丹时，
韩翃|章台柳·寄柳氏|章台柳，章台柳，颜色青青今在否？纵使长条似旧垂，也应攀折他人手。章台柳，章台柳，往日依依今在否？纵使长条似旧垂，也应攀折他人手。章台柳，章台柳，昔日青青今在否？纵使长条似旧垂，也应攀折他人手。
李绅|答章孝标|假金方用真金镀，若是真金不镀金。十载长安得一第，何须空腹用高心。
吕岩|七言|金丹一粒定长生，须得真铅炼甲庚。火取南方赤凤髓，水求北海黑龟精。鼎追四季中央合，药遣三元八卦行。斋戒兴功成九转，定应入口鬼神惊。功满来来际会难，又闻东去上仙坛。杖头春色一壶酒，顶上云攒五岳冠。饮酒龟儿人不识，烧山符子鬼难看。先生去后身须老，乞与贫儒换骨丹。
翁洮|春|漠漠烟花处处通，游人南北思无穷。林间鸟奏笙簧月，野外花含锦绣风。鸑抱云霞朝凤阙，鱼翻波浪化龙宫。此时谁羡神仙客，车马悠扬九陌中。
罗邺|早发|一点灯残鲁酒醒，已携孤剑事离程。愁看飞雪闻鸡唱，独向长空背雁行。白草近关微有路，浊河连底冻无声。此中来往本迢递，况是驱羸客塞城。
张乔|华山|谁将倚天剑，削出倚天峰。众水背流急，他山相向重。树黏青霭合，崖夹白云浓。一夜盆倾雨，前湫起毒龙。
司空图|秋思|身病时亦危，逢秋多恸哭。风波一摇荡，天地几翻覆。孤萤出荒池，落叶穿破屋。势利长草草，何人访幽独。
温庭筠|利州南渡|澹然空水对斜晖，曲岛苍茫接翠微。波上马嘶看棹去，柳边人歇待船归。数丛沙草群鸥散，万顷江田一鹭飞。谁解乘舟寻范蠡，五湖烟水独忘机。
李商隐|碧城三首|碧城十二曲阑干，犀辟尘埃玉辟寒。阆苑有书多附鹤，女床无树不栖鸾。星沉海底当窗见，雨过河源隔座看。若是晓珠明又定，一生长对水晶盘。对影闻声已可怜，玉池荷叶正田田。不逢萧史休回首，莫见洪崖又拍肩。紫凤放娇衔楚佩，赤鳞狂舞拨湘弦。鄂君怅望舟中夜，绣被焚香独自眠。
李商隐|筹笔驿|猿鸟犹疑畏简书，风云常为护储胥。徒令上将挥神笔，终见降王走传车。管乐有才原不忝，关张无命欲何如？他年锦里经祠庙，梁父吟成恨有余。
张祜|玉树后庭花|轻车何草草，独唱后庭花。玉座谁为主，徒悲张丽华。
白居易|西湖晚归回望孤山寺赠诸客|柳湖松岛莲花寺，晚动归桡出道场。卢橘子低山雨重，栟榈叶战水风凉。烟波澹荡摇空碧，楼殿参差倚夕阳。到岸请君回首望，蓬莱宫在海中央。
白居易|红线毯|红线毯，择茧缲丝清水煮，拣丝练线红蓝染。染为红线红于蓝，织作披香殿上毯。披香殿广十丈馀，红线织成可殿铺。彩丝茸茸香拂拂，线软花虚不胜物。美人蹋上歌舞来，罗袜绣鞋随步没。太原毯涩毳缕硬，蜀都褥薄锦花冷，不如此毯温且柔，年年十月来宣州。宣城太守加样织，
柳宗元|秋晓行南谷经荒村|杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。
韩愈|新竹|笋添南阶竹，日日成清閟.缥节已储霜，黄苞犹掩翠。出栏抽五六，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。
戴叔伦|客夜与故人偶集 / 江乡故人偶集客舍|天秋月又满，城阙夜千重。还作江南会，翻疑梦里逢。风枝惊暗鹊，露草覆寒蛩。羁旅长堪醉，相留畏晓钟。
韩翃|同题仙游观|仙台初见五城楼，风物凄凄宿雨收。山色遥连秦树晚，砧声近报汉宫秋。疏松影落空坛静，细草香闲小洞幽。何用别寻方外去，人间亦自有丹丘。
杜甫|韦讽录事宅观曹将军画马图|国初已来画鞍马，神妙独数江都王。将军得名三十载，人间又见真乘黄。曾貌先帝照夜白，龙池十日飞霹雳。内府殷红玛瑙盘，婕妤传诏才人索。盘赐将军拜舞归，轻纨细绮相追飞。贵戚权门得笔迹，始觉屏障生光辉。昔日太宗拳毛騧，近时郭家狮子花。今之新图有二马，复令识者久叹嗟。
杜甫|又观打鱼|苍江鱼子清晨集，设网提纲万鱼急。能者操舟疾若风，撑突波涛挺叉入。小鱼脱漏不可记，半死半生犹戢戢。大鱼伤损皆垂头，屈强泥沙有时立。东津观鱼已再来，主人罢鲙还倾杯。日暮蛟龙改窟穴，山根鳣鲔随云雷。干戈兵革斗未止，凤凰麒麟安在哉。吾徒胡为纵此乐，暴殄天物圣所哀。
高适|咏史|尚有绨袍赠，应怜范叔寒。不知天下士，犹作布衣看。
李白|王右军|右军本清真，潇洒出风尘。山阴遇羽客，爱此好鹅宾。扫素写道经，笔精妙入神。书罢笼鹅去，何曾别主人。
李白|秋登巴陵望洞庭|清晨登巴陵，周览无不极。明湖映天光，彻底见秋色。秋色何苍然，际海俱澄鲜。山青灭远树，水绿无寒烟。来帆出江中，去鸟向日边。风清长沙浦，山空云梦田。瞻光惜颓发，阅水悲徂年。北渚既荡漾，东流自潺湲。郢人唱白雪，越女歌采莲。听此更肠断，凭崖泪如泉。
李贺|马诗二十三首·其三|忽忆周天子，驱车上玉山。鸣驺辞凤苑，赤骥最承恩。
李冶|相思怨|人道海水深，不抵相思半。海水尚有涯，相思渺无畔。携琴上高楼，楼虚月华满。弹著相思曲，弦肠一时断。
杜荀鹤|秋夕|世间多少能诗客，谁是无愁得睡人。自我夜来霜月下，到头吟魄始终身。
韩偓|荷花|纨扇相欹绿，香囊独立红。浸淫因重露，狂暴是秋风。逸调无人唱，秋塘每夜空。何繇见周昉，移入画屏中。
李商隐|马嵬二首|冀马燕犀动地来，自埋红粉自成灰。君王若道能倾国，玉辇何由过马嵬。海外徒闻更九州，他生未卜此生休。空闻虎旅传宵柝，无复鸡人报晓筹。此日六军同驻马，当时七夕笑牵牛。如何四纪为天子，不及卢家有莫愁。
李商隐|牡丹|锦帏初卷卫夫人，绣被犹堆越鄂君。垂手乱翻雕玉佩，招腰争舞郁金裙。石家蜡烛何曾剪，荀令香炉可待熏。我是梦中传彩笔，欲书花叶寄朝云。
李商隐|杜工部蜀中离席|人生何处不离群？世路干戈惜暂分。雪岭未归天外使，松州犹驻殿前军。座中醉客延醒客，江上晴云杂雨云。美酒成都堪送老，当垆仍是卓文君。
杜牧|秋思|热去解钳釱，飘萧秋半时。微雨池塘见，好风襟袖知。发短梳未足，枕凉闲且欹。平生分过此，何事不参差。
白居易|七夕|烟霄微月澹长空，银汉秋期万古同。几许欢情与离恨，年年并在此宵中。
白居易|琴茶|兀兀寄形群动内，陶陶任性一生间。自抛官后春多梦，不读书来老更闲。琴里知闻唯渌水，茶中故旧是蒙山。穷通行止常相伴，难道吾今无往还？
白居易|勤政楼西老柳|半朽临风树，多情立马人。开元一株柳，长庆二年春。
白居易|夏日|东窗晚无热，北户凉有风。尽日坐复卧，不离一室中。中心本无系，亦与出门同。
柳宗元|梅雨|梅实迎时雨，苍茫值晚春。愁深楚猿夜，梦断越鸡晨。海雾连南极，江云暗北津。素衣今尽化，非为帝京尘。
杜甫|立春|春日春盘细生菜，忽忆两京梅发时。盘出高门行白玉，菜传纤手送青丝。巫峡寒江那对眼，杜陵远客不胜悲。此身未知归定处，呼儿觅纸一题诗。
韦应物|听嘉陵江水声寄深上人|凿崖泄奔湍，古称神禹迹。夜喧山门店，独宿不安席。水性自云静，石中本无声；如何两相激，雷转空山惊？贻之道门归，了此物我情。
李白|临江王节士歌|洞庭白波木叶稀，燕鸿始入吴云飞。吴云寒，燕鸿苦。风号沙宿潇湘浦，节士悲秋泪如雨。白日当天心，照之可以事明主。壮士愤，雄风生。安得倚天剑，跨海斩长鲸。
李白|王昭君二首 / 王昭君|汉家秦地月，流影照明妃。一上玉关道，天涯去不归。汉月还从东海出，明妃西嫁无来日。燕支长寒雪作花，蛾眉憔悴没胡沙。生乏黄金枉图画，死留青冢使人嗟。昭君拂玉鞍，上马啼红颊。今日汉宫人，明朝胡地妾。
李白|天马歌|天马来出月支窟，背为虎文龙翼骨。嘶青云，振绿发，兰筋权奇走灭没。腾昆仑，历西极，四足无一蹶。鸡鸣刷燕晡秣越，神行电迈蹑慌惚。天马呼，飞龙趋，目明长庚臆双凫。尾如流星首渴乌，口喷红光汗沟朱。曾陪时龙蹑天衢，羁金络月照皇都。逸气棱棱凌九区，白璧如山谁敢沽。
李白|远别离|远别离，古有皇英之二女，乃在洞庭之南，潇湘之浦。海水直下万里深，谁人不言此离苦？日惨惨兮云冥冥，猩猩啼烟兮鬼啸雨。我纵言之将何补？皇穹窃恐不照余之忠诚，雷凭凭兮欲吼怒。尧舜当之亦禅禹。君失臣兮龙为鱼，权归臣兮鼠变虎。或云：尧幽囚，舜野死。九疑联绵皆相似，
孟浩然|送陈七赴西军|吾观非常者，碌碌在目前。君负鸿鹄志，蹉跎书剑年。一闻边烽动，万里忽争先。余亦赴京国，何当献凯还。
刘长卿|春草宫怀古|君王不可见，芳草旧宫春。犹带罗裙色，青青向楚人。
王昌龄|长信秋词五首|金井梧桐秋叶黄，珠帘不卷夜来霜。熏笼玉枕无颜色，卧听南宫清漏长。高殿秋砧响夜阑，霜深犹忆御衣寒。银灯青琐裁缝歇，还向金城明主看。奉帚平明金殿开，且将团扇共徘徊。玉颜不及寒鸦色，犹带昭阳日影来。真成薄命久寻思，梦见君王觉后疑。火照西宫知夜饮，分明复道奉恩时。
储光羲|江南曲四首|绿江深见底，高浪直翻空。惯是湖边住，舟轻不畏风。逐流牵荇叶，缘岸摘芦苗。为惜鸳鸯鸟，轻轻动画桡。日暮长江里，相邀归渡头。落花如有意，来去逐船流。隔江看树色，沿月听歌声。不是长干住，那从此路行。
储光羲|咏山泉 / 山中流泉|山中有流水，借问不知名。映地为天色，飞空作雨声。转来深涧满，分出小池平。恬澹无人见，年年长自清。
丘为|左掖梨花|冷艳全欺雪，余香乍入衣。春风且莫定，吹向玉阶飞。
卢照邻|送梓州高参军还京|京洛风尘远，褒斜烟露深。北游君似智，南飞我异禽。别路琴声断，秋山猿鸟吟。一乖青岩酌，空伫白云心。
李隆基|好时光·宝髻偏宜宫样|宝髻偏宜宫样，莲脸嫩，体红香。眉黛不须张敞画，天教入鬓长。莫倚倾国貌，嫁取个，有情郎。彼此当年少，莫负好时光。
杜荀鹤|送友游吴越|去越从吴过，吴疆与越连。有园多种橘，无水不生莲。夜市桥边火，春风寺外船。此中偏重客，君去必经年。
韩偓|夏日|庭树新阴叶未成，玉阶人静一蝉声。相风不动乌龙睡，时有娇莺自唤名。
赵嘏|赠别|水边秋草暮萋萋，欲驻残阳恨马蹄。曾是管弦同醉伴，一声歌尽各东西。
白居易|对酒五首|巧拙贤愚相是非，何如一醉尽忘机。君知天地中宽窄，雕鹗鸾皇各自飞。蜗牛角上争何事，石火光中寄此身。随富随贫且欢乐，不开口笑是痴人。丹砂见火去无迹，白发泥人来不休。赖有酒仙相暖热，松乔醉即到前头。百岁无多时壮健，一春能几日晴明。相逢且莫推辞醉，听唱阳关第四声。
白居易|早兴|晨光出照屋梁明，初打开门鼓一声。犬上阶眠知地湿，鸟临窗语报天晴。半销宿酒头仍重，新脱冬衣体乍轻。睡觉心空思想尽，近来乡梦不多成。
白居易|早蝉|六月初七日，江头蝉始鸣。石楠深叶里，薄暮两三声。一催衰鬓色，再动故园情。西风殊未起，秋思先秋生。忆昔在东掖，宫槐花下听。今朝无限思，云树绕湓城。
李贺|昌谷读书示巴童|虫响灯光薄，宵寒药气浓。君怜垂翅客，辛苦尚相从。
张籍|短歌行|青天荡荡高且虚，上有白日无根株。流光暂出还入地，使我年少不须臾。与君相逢勿寂寞，衰老不复如今乐。玉卮盛酒置君前，再拜愿君千万年。
孟郊|旅行|楚水结冰薄，楚云为雨微。野梅参差发，旅榜逍遥归。
杜甫|别房太尉墓|他乡复行役，驻马别孤坟。近泪无干土，低空有断云。对棋陪谢傅，把剑觅徐君。唯见林花落，莺啼送客闻。
杜甫|一百五日夜对月|无家对寒食，有泪如金波。斫却月中桂，清光应更多。仳离放红蕊，想像嚬青蛾。牛女漫愁思，秋期犹渡河。
高适|蓟中作|策马自沙漠，长驱登塞垣。边城何萧条，白日黄云昏。一到征战处，每愁胡虏翻。岂无安边书，诸将已承恩。惆怅孙吴事，归来独闭门。
韦应物|寒食|晴明寒食好，春园百卉开。彩绳拂花去，轻球度阁来。长歌送落日，缓吹逐残杯。非关无烛罢，良为羁思催。
李白|江南春怀|青春几何时，黄鸟鸣不歇。天涯失乡路，江外老华发。心飞秦塞云，影滞楚关月。身世殊烂漫，田园久芜没。岁晏何所从？长歌谢金阙。
李白|登峨眉山|蜀国多仙山，峨眉邈难匹。周流试登览，绝怪安可悉？青冥倚天开，彩错疑画出。泠然紫霞赏，果得锦囊术。云间吟琼箫，石上弄宝瑟。平生有微尚，欢笑自此毕。烟容如在颜，尘累忽相失。倘逢骑羊子，携手凌白日。
李白|铜官山醉后绝句|我爱铜官乐，千年未拟还。应须回舞袖，拂尽五松山。
李白|笑歌行|笑矣乎，笑矣乎。君不见曲如钩，古人知尔封公侯。君不见直如弦，古人知尔死道边。张仪所以只掉三寸舌，苏秦所以不垦二顷田。笑矣乎，笑矣乎。君不见沧浪老人歌一曲，还道沧浪濯吾足。平生不解谋此身，虚作离骚遣人读。笑矣乎，笑矣乎。赵有豫让楚屈平，卖身买得千年名。
李白|紫骝马|紫骝行且嘶，双翻碧玉蹄。临流不肯渡，似惜锦障泥。白雪关山远，黄云海戍迷。挥鞭万里去，安得念春闺。
李白|相逢行二首|朝骑五花马，谒帝出银台。秀色谁家子，云车珠箔开。金鞭遥指点，玉勒近迟回。夹毂相借问，疑从天上来。蹙入青绮门，当歌共衔杯。衔杯映歌扇，似月云中见。相见不得亲，不如不相见。相见情已深，未语可知心。胡为守空闺，孤眠愁锦衾。锦衾与罗帏，缠绵会有时。春风正澹荡，
李白|塞上曲|大汉无中策，匈奴犯渭桥。五原秋草绿，胡马一何骄。命将征西极，横行阴山侧。燕支落汉家，妇女无华色。转战渡黄河，休兵乐事多。萧条清万里，瀚海寂无波。
李白|独漉篇|独漉水中泥，水浊不见月。不见月尚可，水深行人没。越鸟从南来，胡鹰亦北渡。我欲弯弓向天射，惜其中道失归路。落叶别树，飘零随风。客无所托，悲与此同。罗帏舒卷，似有人开。明月直入，无心可猜。雄剑挂壁，时时龙鸣。不断犀象，绣涩苔生。国耻未雪，何由成名。神鹰梦泽，
李白|夜坐吟|冬夜夜寒觉夜长，沉吟久坐坐北堂。冰合井泉月入闺，金缸青凝照悲啼。金缸灭，啼转多。掩妾泪，听君歌。歌有声，妾有情。情声合，两无违。一语不入意，从君万曲梁尘飞。
孟浩然|清明日宴梅道士房 / 宴梅道士山房|林卧愁春尽，搴帷览物华。忽逢青鸟使，邀入赤松家。丹灶初开火，仙桃正落花。童颜若可驻，何惜醉流霞。
刘长卿|碧涧别墅喜皇甫侍御相访|荒村带返照，落叶乱纷纷。古路无行客，寒山独见君。野桥经雨断，涧水向田分。不为怜同病，何人到白云。
王维|伊州歌|清风明月苦相思，荡子从戎十载馀。征人去日殷勤嘱，归雁来时数附书。
张说|蜀道后期|客心争日月，来往预期程。秋风不相待，先至洛阳城。
崔颢|长干行·家临九江水|家临九江水，来去九江侧。同是长干人，生小不相识。
郑谷|牡丹|画堂帘卷张清宴，含香带雾情无限。春风爱惜未放开，柘枝鼓振红英绽。
李咸用|春日|浩荡东风里，裴回无所亲。危城三面水，古树一边春。衰世难修道，花时不称贫。滔滔天下者，何处问通津。
来鹄|除夜|事关休戚已成空，万里相思一夜中。愁到晓鸡声绝后，又将憔悴见春风。
司空图|故乡杏花|寄花寄酒喜新开，左把花枝右把杯。欲问花枝与杯酒，故人何得不同来？
贾岛|送无可上人|圭峰霁色新，送此草堂人。麈尾同离寺，蛩鸣暂别亲。独行潭底影，数息树边身。终有烟霞约，天台作近邻。
韩琮|晚春江晴寄友人 / 晚春别|晚日低霞绮，晴山远画眉。春青河畔草，不是望乡时。
李商隐|武夷山|只得流霞酒一杯，空中箫鼓几时回。武夷洞里生毛竹，老尽曾孙更不来。
姚合|咏雪|愁云残腊下阳台，混却乾坤六出开。与月交光呈瑞色，共花争艳傍寒梅。飞随郢客歌声远，散逐宫娥舞袖回。其那知音不相见，剡溪乘兴为君来。
白居易|轻肥|意气骄满路，鞍马光照尘。借问何为者，人称是内臣。朱绂皆大夫，紫绶或将军。夸赴军中宴，走马去如云。尊罍溢九酝，水陆罗八珍。果擘洞庭橘，脍切天池鳞。食饱心自若，酒酣气益振。是岁江南旱，衢州人食人。
刘禹锡|岁夜咏怀|弥年不得意，新岁又如何？念昔同游者，而今有几多？以闲为自在，将寿补蹉跎。春色无情故，幽居亦见过。
柳宗元|晨诣超师院读禅经|汲井漱寒齿，清心拂尘服。闲持贝叶书，步出东斋读。真源了无取，妄迹世所逐。遗言冀可冥，缮性何由熟。道人庭宇静，苔色连深竹。日出雾露馀，青松如膏沐。澹然离言说，悟悦心自足。
韩愈|次潼关先寄张十二阁老使君|荆山已去华山来，日出潼关四扇开。刺史莫辞迎候远，相公亲破蔡州回。
杜甫|江亭|坦腹江亭暖，长吟野望时。水流心不竞，云在意俱迟。寂寂春将晚，欣欣物自私。江东犹苦战，回首一颦眉。
岑参|碛西头送李判官入京|一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。
韦应物|初发扬子寄元大校书|凄凄去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。
李白|悲歌行|乎，乎。主人有酒且莫斟，听我一曲吟。不吟还不笑，天下无人知我心。君有数斗酒，我有三尺琴。琴鸣酒乐两相得，一杯不啻千钧金。乎，乎。天虽长，地虽久，金玉满堂应不守。富贵百年能几何，死生一度人皆有。孤猿坐啼坟上月，且须一尽杯中酒。乎，
李白|君马黄|君马黄，我马白。马色虽不同，人心本无隔。共作游冶盘，双行洛阳陌。长剑既照曜，高冠何赩赫。各有千金裘，俱为五侯客。猛虎落陷阱，壮夫时屈厄。相知在急难，独好亦何益。
王维|送邢桂州|铙吹喧京口，风波下洞庭。赭圻将赤岸，击汰复扬舲。日落江湖白，潮来天地青。明珠归合浦，应逐使臣星。
赵嘏|喜张沨及第|春雪满空来，触处似花开。不知园里树，若个是真梅。
李煜|感怀|又见桐花发旧枝，一楼烟雨暮凄凄。凭阑惆怅人谁会，不觉潸然泪眼低。层城无复见娇姿，佳节缠哀不自持。空有当年旧烟月，芙蓉城上哭蛾眉。
李煜|悼诗|永念难消释，孤怀痛自嗟。雨深秋寂莫，愁引病增加。咽绝风前思，昏濛眼上花。空王应念我，穷子正迷家。
王维|田园乐七首·其三|采菱渡头风急，策杖林西日斜。杏树坛边渔父，桃花源里人家。
韦庄|庭前菊|为忆长安烂熳开，我今移尔满庭栽。红兰莫笑青青色，曾向龙山泛酒来。
韦庄|忆昔|昔年曾向五陵游，子夜歌清月满楼。银烛树前长似昼，露桃花里不知秋。西园公子名无忌，南国佳人号莫愁。今日乱离俱是梦，夕阳唯见水东流！
薛逢|宫词|十二楼中尽晓妆，望仙楼上望君王。锁衔金兽连环冷，水滴铜龙昼漏长。云髻罢梳还对镜，罗衣欲换更添香。遥窥正殿帘开处，袍袴宫人扫御床。
杜牧|齐安郡中偶题二首|两竿落日溪桥上，半缕轻烟柳影中。多少绿荷相倚恨，一时回首背西风。秋声无不搅离心，梦泽蒹葭楚雨深。自滴阶前大梧叶，干君何事动哀吟。
杜牧|西江怀古|上吞巴汉控潇湘，怒似连山静镜光。魏帝缝囊真戏剧，苻坚投棰更荒唐。千秋钓舸歌明月，万里沙鸥弄夕阳。范蠡清尘何寂寞，好风唯属往来商。
张祜|宫词二首|故国三千里，深宫二十年。一声何满子，双泪落君前。自倚能歌日，先皇掌上怜。新声何处唱，肠断李延年。
鲍溶|襄阳怀古|襄阳太守沉碑意，身后身前几年事。湘江千岁未为陵，水底鱼龙应识字。
白居易|秋雨中赠元九|不堪红叶青苔地，又是凉风暮雨天。莫怪独吟秋思苦，比君校近二毛年。
元稹|洞庭湖|人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。
刘叉|偶书|日出扶桑一丈高，人间万事细如毛。野夫怒见不平处，磨损胸中万古刀。
戴叔伦|湘南即事|卢橘花开枫叶衰，出门何处望京师。沅湘日夜东流去，不为愁人住少时。
钱起|梨花|艳静如笼月，香寒未逐风。桃花徒照地，终被笑妖红。
杜甫|遣闷戏呈路十九曹长|江浦雷声喧昨夜，春城雨色动微寒。黄鹂并坐交愁湿，白鹭群飞大剧干。晚节渐于诗律细，谁家数去酒杯宽。惟吾最爱清狂客，百遍相看意未阑。
杜甫|雨|始贺天休雨，还嗟地出雷。骤看浮峡过，密作渡江来。牛马行无色，蛟龙斗不开。干戈盛阴气，未必自阳台。
杜甫|雨不绝|鸣雨既过渐细微，映空摇飏如丝飞。阶前短草泥不乱，院里长条风乍稀。舞石旋应将乳子，行云莫自湿仙衣。眼边江舸何匆促，未待安流逆浪归。
杜甫|送韩十四江东觐省|兵戈不见老莱衣，叹息人间万事非。我已无家寻弟妹，君今何处访庭闱？黄牛峡静滩声转，白马江寒树影稀。此别应须各努力，故乡犹恐未同归。
杜甫|客从|客从南溟来，遗我泉客珠。珠中有隐字，欲辨不成书。缄之箧笥久，以俟公家须。开视化为血，哀今征敛无！
李白|越女词五首|长干吴儿女，眉目艳新月。屐上足如霜，不著鸦头袜。吴儿多白皙，好为荡舟剧。卖眼掷春心，折花调行客。耶溪采莲女，见客棹歌回。笑入荷花去，佯羞不出来。东阳素足女，会稽素舸郎。相看月未堕，白地断肝肠。镜湖水如月，耶溪女似雪。新妆荡新波，光景两奇绝。
李白|金乡送韦八之西京|客自长安来，还归长安去。狂风吹我心，西挂咸阳树。此情不可道，此别何时遇。望望不见君，连山起烟雾。
李白|凤凰曲|嬴女吹玉箫，吟弄天上春。青鸾不独去，更有携手人。影灭彩云断，遗声落西秦。
李白|结袜子|燕南壮士吴门豪，筑中置铅鱼隐刀。感君恩重许君命，太山一掷轻鸿毛。
刘长卿|少年行|射飞夸侍猎，行乐爱联镳。荐枕青蛾艳，鸣鞭白马骄。曲房珠翠合，深巷管弦调。日晚春风里，衣香满路飘。
沈佺期|夜宿七盘岭|独游千里外，高卧七盘西。晓月临窗近，天河入户低。芳春平仲绿，清夜子规啼。浮客空留听，褒城闻曙鸡。
宋之问|度大庾岭|度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。
杨炯|战城南|塞北途辽远，城南战苦辛。幡旗如鸟翼，甲胄似鱼鳞。冻水寒伤马，悲风愁杀人。寸心明白日，千里暗黄尘。
张九龄|送韦城李少府|送客南昌尉，离亭西候春。野花看欲尽，林鸟听犹新。别酒青门路，归轩白马津。相知无远近，万里尚为邻。
卢照邻|行路难|君不见长安城北渭桥边，枯木横槎卧古田。昔日含红复含紫，常时留雾亦留烟。春景春风花似雪，香车玉舆恒阗咽。若个游人不竞襻，若个倡家不来折。倡家宝袜蛟龙帔，公子银鞍千万骑。黄莺一向花娇春，两两三三将子戏。千尺长条百尺枝，丹桂青榆相蔽亏。珊瑚叶上鸳鸯鸟，
柳宗元|封建论|天地果无初乎？吾不得而知之也。生人果有初乎？吾不得而知之也。然则孰为近？曰：有初为近。孰明之？由封建而明之也。彼封建者，更古圣王尧、舜、禹、汤、文、武而莫能去之。盖非不欲去之也，势不可也。势之来，其生人之初乎？不初，无以有封建。封建，非圣人意也。
白居易|舟中读元九诗|把君诗卷灯前读，诗尽灯残天未明。眼痛灭灯犹闇坐，逆风吹浪打船声。
柳宗元|桐叶封弟辨|古之传者有言：成王以桐叶与小弱弟戏，曰：以封汝。周公入贺。王曰：戏也。周公曰：天子不可戏。乃封小弱弟于唐。吾意不然。王之弟当封邪，周公宜以时言于王，不待其戏而贺以成之也。不当封邪，周公乃成其不中之戏，以地以人与小弱者为之主，其得为圣乎？
白居易|长相思|汴水流，泗水流。流到瓜洲古渡头，吴山点点愁思悠悠，恨悠悠。恨到归时方始休，月明人倚楼。深画眉，浅画眉。蝉鬓鬅鬙云满衣，阳台行雨回巫山高，巫山低。暮雨潇潇郎不归，空房独守时。
李煜|渔父（一名渔歌子）|浪花有意千里雪，桃花无言一队春。一壶酒，一竿身，快活如侬有几人一棹春风一叶舟，一纶茧缕一轻钩。花满渚，酒满瓯，万顷波中得自由。
谭用之|秋宿湘江遇雨|江上阴云锁梦魂，江边深夜舞刘琨。秋风万里芙蓉国，暮雨千家薜荔村。乡思不堪悲橘柚，旅游谁肯重王孙。渔人相见不相问，长笛一声归岛门。
黄滔|花|莫道颜色如渥丹，莫道馨香过vK兰。东风吹绽还吹落，明日谁为今日看。
张乔|河湟旧卒|少年随将讨河湟，头白时清返故乡。十万汉军零落尽，独吹边曲向残阳。
李群玉|石头城|伯业随流水，寒芜上古城。长空横海色，断岸落潮声。八极悲扶拄，五湖来止倾。东南天子气，扫地入函京。
李商隐|题小松|怜君孤秀植庭中，细叶轻阴满座风。桃李盛时虽寂寞，雪霜多后始青葱。一年几变枯荣事，百尺方资柱石功。为谢西园车马客，定悲摇落尽成空。
李商隐|咏史二首·其一|北湖南埭水漫漫，一片降旗百尺竿。三百年间同晓梦，钟山何处有龙盘。
张祜|集灵台·其一|日光斜照集灵台，红树花迎晓露开。昨夜上皇新授箓，太真含笑入帘来。
白居易|霓裳羽衣舞歌|我昔元和侍宪皇，曾陪内宴宴昭阳。千歌万舞不可数，就中最爱霓裳舞。舞时寒食春风天，玉钩栏下香案前。案前舞者颜如玉，不著人间俗衣服。虹裳霞帔步摇冠，钿璎纍纍佩珊珊。娉婷似不任罗绮，顾听乐悬行复止。磬箫筝笛递相搀，击恹弹吹声逦迤。散序六奏未动衣，阳台宿云慵不飞。
元稹|连昌宫词|连昌宫中满宫竹，岁久无人森似束。又有墙头千叶桃，风动落花红蔌蔌。宫边老翁为余泣，小年进食曾因入。上皇正在望仙楼，太真同凭阑干立。楼上楼前尽珠翠，炫转荧煌照天地。归来如梦复如痴，何暇备言宫里事。初过寒食一百六，店舍无烟宫树绿。夜半月高弦索鸣，贺老琵琶定场屋。
李贺|美人梳头歌|西施晓梦绡帐寒，香鬟堕髻半沉檀。辘轳咿哑转鸣玉，惊起芙蓉睡新足。双鸾开镜秋水光，解鬟临镜立象床。一编香丝云撒地，玉钗落处无声腻。纡手却盘老鸦色，翠滑宝钗簪不得。春风烂漫恼娇慵，十八鬟多无气力。妆成婑鬌欹不斜，云裾数步踏雁沙。背人不语向何处？下阶自折樱桃花。
李贺|秋来|桐风惊心壮士苦，衰灯络纬啼寒素。谁看青简一编书，不遣花虫粉空蠹。思牵今夜肠应直，雨冷香魂吊书客。秋坟鬼唱鲍家诗，恨血千年土中碧。
李贺|七夕|别浦今朝暗，罗帷午夜愁。鹊辞穿线月，花入曝衣楼。天上分金镜，人间望玉钩。钱塘苏小小，更值一年秋。
张仲素|燕子楼诗三首|楼上残灯伴晓霜，独眠人起合欢床。相思一夜情多少，地角天涯未是长。——张仲素满床明月满帘霜，被冷灯残拂卧床。燕子楼中霜月夜，秋来只为一人长。——白居易北邙松柏锁愁烟，燕子楼中思悄然。自埋剑履歌尘散，红袖香销已十年。——张仲素钿晕罗衫色似烟，几回欲著即潸然。
柳宗元|衡阳与梦得分路赠别|十年憔悴到秦京，谁料翻为岭外行。伏波故道风烟在，翁仲遗墟草树平。直以慵疏招物议，休将文字占时名。今朝不用临河别，垂泪千行便濯缨。
韩愈|感春五首|辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。
李端|拜新月|开帘见新月，便即下阶拜。细语人不闻，北风吹裙带。
卢纶|无题|耻将名利托交亲，只向尊前乐此身。才大不应成滞客，时危且喜是闲人。高歌犹爱思归引，醉语惟夸漉酒巾。□□□□□□□，岂能偏遣老风尘。
杜甫|和裴迪登蜀州东亭送客逢早梅相忆见寄|东阁官梅动诗兴，还如何逊在扬州。此时对雪遥相忆，送客逢春可自由？幸不折来伤岁暮，若为看去乱乡愁。江边一树垂垂发，朝夕催人自白头。
杜甫|至德二载甫自京金光门出问道归凤翔乾元初…有悲往事|此道昔归顺，西郊胡正繁。至今残破胆，应有未招魂。近得归京邑，移官岂至尊。无才日衰老，驻马望千门。
高适|重阳|节物惊心两鬓华，东篱空绕未开花。百年将半仕三已，五亩就荒天一涯。岂有白衣来剥啄，一从乌帽自欹斜。真成独坐空搔首，门柳萧萧噪暮鸦。
岑参|与高适薛据同登慈恩寺浮图|塔势如涌出，孤高耸天宫。登临出世界，磴道盘虚空。突兀压神州，峥嵘如鬼工。四角碍白日，七层摩苍穹。下窥指高鸟，俯听闻惊风。连山若波涛，奔凑似朝东。青槐夹驰道，宫馆何玲珑。秋色从西来，苍然满关中。五陵北原上，
李白|月夜金陵怀古|苍苍金陵月，空悬帝王州。天文列宿在，霸业大江流。绿水绝驰道，青松摧古丘。台倾鳷鹊观，宫没凤凰楼。别殿悲清暑，芳园罢乐游。一闻歌玉树，萧瑟后庭秋。
李白|上元夫人|上元谁夫人？偏得王母娇。嵯峨三角髻，馀发散垂腰。裘披青毛锦，身著赤霜袍。手提嬴女儿，闲与凤吹箫。眉语两自笑，忽然随风飘。
李白|流夜郎赠辛判官|昔在长安醉花柳，五侯七贵同杯酒。气岸遥凌豪士前，风流肯落他人后？夫子红颜我少年，章台走马著金鞭。文章献纳麒麟殿，歌舞淹留玳瑁筵。与君自谓长如此，宁知草动风尘起。函谷忽惊胡马来，秦宫桃李向明开。我愁远谪夜郎去，何日金鸡放赦回？
李白|横江词六首|人道横江好，侬道横江恶。一风三日吹倒山，白浪高于瓦官阁。海潮南去过浔阳，牛渚由来险马当。横江欲渡风波恶，一水牵愁万里长。横江西望阻西秦，汉水东连扬子津。白浪如山那可渡，狂风愁杀峭帆人。海神来过恶风回，浪打天门石壁开。浙江八月何如此？涛似连山喷雪来！
李白|西岳云台歌送丹丘子|西岳峥嵘何壮哉！黄河如丝天际来。黄河万里触山动，盘涡毂转秦地雷。荣光休气纷五彩，千年一清圣人在。巨灵咆哮擘两山，洪波喷箭射东海。三峰却立如欲摧，翠崖丹谷高掌开。白帝金精运元气，石作莲花云作台。云台阁道连窈冥，中有不死丹丘生。明星玉女备洒扫，麻姑搔背指爪轻。
孟浩然|晚泊浔阳望庐山|挂席几千里，名山都未逢。泊舟浔阳郭，始见香炉峰。尝读远公传，永怀尘外踪。东林精舍近，日暮空闻钟。
骆宾王|咏镜|写月无芳桂，照日有花菱。不持光谢水，翻将影学冰。
李峤|雪|瑞雪惊千里，同云暗九霄。地疑明月夜，山似白云朝。逐舞花光动，临歌扇影飘。大周天阙路，今日海神朝。
卢照邻|战城南|将军出紫塞，冒顿在乌贪。笳喧雁门北，阵翼龙城南。雕弓夜宛转，铁骑晓参驔。应须驻白日，为待战方酣。
李世民|除夜|岁阴穷暮纪，献节启新芳。冬尽今宵促，年开明日长。冰消出镜水，梅散入风香。对此欢终宴，倾壶待曙光。
韩愈|谏迎佛骨表|臣某言：伏以佛者，夷狄之一法耳,自后汉时流入中国,上古未尝有也。昔者黄帝在位百年，年百一十岁；少昊在位八十年，年百岁；颛顼在位七十九年，年九十八岁；帝喾在位七十年，年百五岁；帝尧在位九十八年，年百一十八岁；帝舜及禹，年皆百岁。此时天下太平，百姓安乐寿考，
韦庄|浣溪沙·夜夜相思更漏残|夜夜相思更漏残，伤心明月凭阑干，想君思我锦衾寒。咫尺画堂深似海，忆来惟把旧书看，几时携手入长安？
韩愈|送温处士赴河阳军序|伯乐一过冀北之野，而马群遂空。夫冀北马多天下。伯乐虽善知马，安能空其郡邪？解之者曰：吾所谓空，非无马也，无良马也。伯乐知马，遇其良，辄取之，群无留良焉。苟无良，虽谓无马，不为虚语矣。东都，固士大夫之冀北也。恃才能深藏而不市者，洛之北涯曰石生，其南涯曰温生。
韩愈|送孟东野序|大凡物不得其平则鸣：草木之无声，风挠之鸣。水之无声，风荡之鸣。其跃也，或激之；其趋也，或梗之；其沸也，或炙之。金石之无声，或击之鸣。人之于言也亦然，有不得已者而后言。其歌也有思，其哭也有怀，凡出乎口而为声者，其皆有弗平者乎！乐也者，郁于中而泄于外者也，
阎选|定风波·江水沉沉帆影过|江水沉沉帆影过，游鱼到晚透寒波。渡口双双飞白鸟，烟袅，芦花深处隐渔歌。扁舟短棹归兰浦，人去，萧萧竹径透青莎。深夜无风新雨歇，凉月，露迎珠颗入圆荷。
薛涛|牡丹|去春零落暮春时，泪湿红笺怨别离。常恐便同巫峡散，因何重有武陵期。传情每向馨香得，不语还应彼此知。只欲栏边安枕席，夜深闲共说相思。
杜荀鹤|闽中秋思|雨匀紫菊丛丛色，风弄红蕉叶叶声。北畔是山南畔海，只堪图画不堪行。
唐彦谦|垂柳|绊惹春风别有情，世间谁敢斗轻盈。楚王江畔无端种，饿损纤腰学不成。
温庭筠|过陈琳墓|曾于青史见遗文，今日飘蓬过此坟。词客有灵应识我，霸才无主独怜君。石麟埋没藏春草，铜雀荒凉对暮云。莫怪临风倍惆怅，欲将书剑学从军。
李商隐|雨|摵摵度瓜园，依依傍竹轩。秋池不自冷，风叶共成喧。窗迥有时见，檐高相续翻。侵宵送书雁，应为稻粱恩。
李商隐|离思|气尽前溪舞，心酸子夜歌。峡云寻不得，沟水欲如何。朔雁传书绝，湘篁染泪多。无由见颜色，还自托微波。
杜牧|寓言|暖风迟日柳初含，顾影看身又自惭。何事明朝独惆怅，杏花时节在江南。
杜牧|题武关|碧溪留我武关东，一笑怀王迹自穷。郑袖娇娆酣似醉，屈原憔悴去如蓬。山樯谷堑依然在，弱吐强吞尽已空。今日圣神家四海，戍旗长卷夕阳中。
杜牧|齐安郡晚秋|柳岸风来影渐疏，使君家似野人居。云容水态还堪赏，啸志歌怀亦自如。雨暗残灯棋散后，酒醒孤枕雁来初。可怜赤壁争雄渡，唯有蓑翁坐钓鱼。
张祜|纵游淮南|十里长街市井连，月明桥上看神仙。人生只合扬州死，禅智山光好墓田。
白居易|一字至七字诗（赋得诗）|诗。绮美，瑰奇。明月夜，落花时。能助欢笑，亦伤别离。调清金石怨，吟苦鬼神悲。天下只应我爱，世间唯有君知。自从都尉别苏句，便到司空送白辞。
白居易|春风|春风先发苑中梅，樱杏桃梨次第开。荠花榆荚深村里，亦道春风为我来。
白居易|感情|中庭晒服玩，忽见故乡履。昔赠我者谁，东邻婵娟子。因思赠时语，特用结终始。永愿如履綦，双行复双止。自吾谪江郡，漂荡三千里。为感长情人，提携同到此。今朝一惆怅，反覆看未已。人只履犹双，何曾得相似。可嗟复可惜，锦表绣为里。况经梅雨来，色黯花草死。
元稹|杏花|常年出入右银台，每怪春光例早回。惭愧杏园行在景，同州园里也先开。
元稹|得乐天书|远信入门先有泪，妻惊女哭问何如。寻常不省曾如此，应是江州司马书。
李贺|老夫采玉歌|采玉采玉须水碧，琢作步摇徒好色。老夫饥寒龙为愁，蓝溪水气无清白。夜雨冈头食蓁子，杜鹃口血老夫泪。蓝溪之水厌生人，身死千年恨溪水。斜山柏风雨如啸，泉脚挂绳青袅袅。村寒白屋念娇婴，古台石磴悬肠草。
张籍|忆远|行人犹未有归期，万里初程日暮时。唯爱门前双柳树，枝枝叶叶不相离。
孟郊|归信吟|泪墨洒为书，将寄万里亲。书去魂亦去，兀然空一身。
韩愈|答张十一功曹|山净江空水见沙，哀猿啼处两三家。筼筜竞长纤纤笋，踯躅闲开艳艳花。未报君恩知死所，莫令炎瘴送生涯。吟君诗罢看双鬓，斗觉霜毛一半加。
李益|边思|腰垂锦带佩吴钩，走马曾防玉塞秋。莫笑关西将家子，只将诗思入凉州。
皇甫冉|出塞|吹角出塞门，前瞻即胡地。三军尽回首，皆洒望乡泪。转念关山长，行看风景异。由来征戍客，负得轻生义。
杜甫|江梅|梅蕊腊前破，梅花年后多。绝知春意好，最奈客愁何。雪树元同色，江风亦自波。故园不可见，巫岫郁嵯峨。
杜甫|琴台|茂陵多病后，尚爱卓文君。酒肆人间世，琴台日暮云。野花留宝靥，蔓草见罗裙。归凤求凰意，寥寥不复闻。
岑参|奉和中书舍人贾至早朝大明宫|鸡鸣紫陌曙光寒，莺啭皇州春色阑。金阙晓钟开万户，玉阶仙仗拥千官。花迎剑珮星初落，柳拂旌旗露未干。独有凤凰池上客，阳春一曲和皆难。
李白|哭晁卿衡|日本晁卿辞帝都，征帆一片绕蓬壶。明月不归沉碧海，白云愁色满苍梧。
李白|灞陵行送别|送君灞陵亭，灞水流浩浩。上有无花之古树，下有伤心之春草。我向秦人问路歧，云是王粲南登之古道。古道连绵走西京，紫阙落日浮云生。正当今夕断肠处，骊歌愁绝不忍听。
李白|送张舍人之江东|张翰江东去，正值秋风时。天清一雁远，海阔孤帆迟。白日行欲暮，沧波杳难期。吴洲如见月，千里幸相思。
李白|发白马|将军发白马，旌节度黄河。箫鼓聒川岳，沧溟涌涛波。武安有振瓦，易水无寒歌。铁骑若雪山，饮流涸滹沱。扬兵猎月窟，转战略朝那。倚剑登燕然，边烽列嵯峨。萧条万里外，耕作五原多。一扫清大漠，包虎戢金戈。
王维|秋夜独坐 / 冬夜书怀|独坐悲双鬓，空堂欲二更。雨中山果落，灯下草虫鸣。白发终难变，黄金不可成。欲知除老病，唯有学无生。
王维|送丘为落第归江东|怜君不得意，况复柳条春。为客黄金尽，还家白发新。五湖三亩宅，万里一归人。知祢不能荐，羞为献纳臣。
骆宾王|送郑少府入辽共赋侠客远从戎|边烽警榆塞，侠客度桑干。柳叶开银镝，桃花照玉鞍。满月临弓影，连星入剑端。不学燕丹客，空歌易水寒。
宋之问|途中寒食题黄梅临江驿寄崔融|马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。
李隆基|经邹鲁祭孔子而叹之|夫子何为者，栖栖一代中。地犹鄹氏邑，宅即鲁王宫。叹凤嗟身否，伤麟怨道穷。今看两楹奠，当与梦时同。
柳宗元|梓人传|裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。他日，入其室，
李贺|马诗二十三首·其二十三|武帝爱神仙，烧金得紫烟。厩中皆肉马，不解上青天。
齐己|春雨|欲布如膏势，先闻动地雷。云龙相得起，风电一时来。霢霂农桑野，冥濛杨柳台。何人待晴暖，庭有牡丹开。
皎然|饮茶歌诮崔石使君|越人遗我剡溪茗，采得金牙爨金鼎。素瓷雪色缥沫香，何似诸仙琼蕊浆。一饮涤昏寐，情来朗爽满天地。再饮清我神，忽如飞雨洒轻尘。三饮便得道，何须苦心破烦恼。此物清高世莫知，世人饮酒多自欺。愁看毕卓瓮间夜，笑向陶潜篱下时。崔侯啜之意不已，狂歌一曲惊人耳。
崔道融|秋霁|雨霁长空荡涤清，远山初出未知名。夜来江上如钩月，时有惊鱼掷浪声。
张乔|秋夕|春恨复秋悲，秋悲难到时。每逢明月夜，长起故山思。巷僻行吟远，蛩多独卧迟。溪僧与樵客，动别十年期。
贾岛|送邹明府游灵武|曾宰西畿县，三年马不肥。债多平剑与，官满载书归。边雪藏行径，林风透卧衣。灵州听晓角，客馆未开扉。
韩琮|暮春浐水送别 / 一作暮春送客|绿暗红稀出凤城，暮云楼阁古今情。行人莫听宫前水，流尽年光是此声。
白居易|秋雨夜眠|凉冷三秋夜，安闲一老翁。卧迟灯灭后，睡美雨声中。灰宿温瓶火，香添暖被笼。晓晴寒未起，霜叶满阶红。
白居易|中秋月|万里清光不可思，添愁益恨绕天涯，谁人陇外久征戍，何处庭前新别离。失宠故姬归院夜，没蕃老将上楼时。照他几许人肠断，玉兔银蟾远不知。
孟郊|春雨后|昨夜一霎雨，天意苏群物。何物最先知，虚庭草争出。
刘禹锡|赠李司空妓|高髻云鬟宫样妆，春风一曲杜韦娘。司空见惯浑闲事，断尽苏州刺史肠。
韩愈|石鼓歌|张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。
杜甫|陪裴使君登岳阳楼|湖阔兼云雾，楼孤属晚晴。礼加徐孺子，诗接谢宣城。雪岸丛梅发，春泥百草生。敢违渔父问，从此更南征。
岑参|初过陇山途中呈宇文判官|一驿过一驿，驿骑如星流。平明发咸阳，暮及陇山头。陇水不可听，呜咽令人愁。沙尘扑马汗，雾露凝貂裘。西来谁家子，自道新封侯。前月发安西，路上无停留。都护犹未到，来时在西州。十日过沙碛，终朝风不休。马走碎石中，四蹄皆血流。万里奉王事，一身无所求。也知塞垣苦，
韦应物|送杨氏女|永日方戚戚，出行复悠悠。女子今有行，大江溯轻舟。尔辈苦无恃，抚念益慈柔。幼为长所育，两别泣不休。对此结中肠，义往难复留。自小阙内训，事姑贻我忧。赖兹托令门，任恤庶无尤。贫俭诚所尚，资从岂待周。孝恭遵妇道，容止顺其猷。别离在今晨，见尔当何秋。居闲始自遣，
李白|长门怨二首|天回北斗挂西楼，金屋无人萤火流。月光欲到长门殿，别作深宫一段愁。桂殿长愁不记春，黄金四屋起秋尘。夜悬明镜青天上，独照长门宫里人。
李白|郢门秋怀|郢门一为客，巴月三成弦。朔风正摇落，行子愁归旋。杳杳山外日，茫茫江上天。人迷洞庭水，雁度潇湘烟。清旷谐宿好，缁磷及此年。百龄何荡漾，万化相推迁。空谒苍梧帝，徒寻溟海仙。已闻蓬海浅，岂见三桃圆。倚剑增浩叹，扪襟还自怜。终当游五湖，濯足沧浪泉。
李白|赠韦侍御黄裳二首|太华生长松，亭亭凌霜雪。天与百尺高，岂为微飙折？桃李卖阳艳，路人行且迷。春光扫地尽，碧叶成黄泥。愿君学长松，慎勿作桃李。受屈不改心，然后知君子。见君乘骢马，知上太行道。此地果摧轮，全身以为宝。我如丰年玉，弃置秋田草。但勖冰壶心，无为叹衰老。
李白|杨叛儿|君歌杨叛儿，妾劝新丰酒。何许最关人，乌啼白门柳。乌啼隐杨花，君醉留妾家。博山炉中沉香火，双烟一气凌紫霞。
丘为|题农父庐舍|东风何时至？已绿湖上山。湖上春既早，田家日不闲。沟塍流水处，耒耜平芜间。薄暮饭牛罢，归来还闭关。
王维|和贾舍人早朝大明宫之作|绛帻鸡人报晓筹，尚衣方进翠云裘。九天阊阖开宫殿，万国衣冠拜冕旒。日色才临仙掌动，香烟欲傍衮龙浮。朝罢须裁五色诏，佩声归到凤池头。
张旭|柳|濯濯烟条拂地垂，城边楼畔结春思。请君细看风流意，未减灵和殿里时。
骆宾王|代女道士王灵妃赠道士李荣|玄都五府风尘绝，碧海三山波浪深。桃实千年非易待，桑田一变已难寻。别有仙居对三市，金阙银宫相向起。台前镜影伴仙娥，楼上箫声随凤史。凤楼迢递绝尘埃，莺时物色正裴回。灵芝紫检参差长，仙桂丹花重叠开。双童绰约时游陟，三鸟联翩报消息。尽言真侣出遨游，传道风光无限极。
李世民|初夏|一朝春夏改，隔夜鸟花迁。阴阳深浅叶，晓夕重轻烟。哢莺犹响殿，横丝正网天。珮高兰影接，绶细草纹连。碧鳞惊棹侧，玄燕舞檐前。何必汾阳处，始复有山泉。
杜甫|绝句漫兴九首·其四|二月已破三月来，渐老逢春能几回。莫思身外无穷事，且尽生前有限杯。
柳宗元|送薛存义序|河东薛存义将行，柳子载肉于俎，崇酒於觞，追而送之江浒，饮食之。且告曰：凡吏于土者，若知其职乎？盖民之役，非以役民而已也。凡民之食于土者，出其什一佣乎吏，使司平于我也。今我受其直，怠其事者，天下皆然。岂惟怠之，又从而盗之。向使佣一夫于家，受若值，怠若事，
刘禹锡|金陵五题·并序|余少为江南客，而未游秣陵，尝有遗恨。后为历阳守，跂而望之。适有客以金陵五题相示，逌尔生思，欻然有得。他日友人白乐天掉头苦吟，叹赏良久，且曰石头诗云空城寂寞回，吾知后之诗人，不复措词矣。余四咏虽不及此，亦不孤乐天之言耳。石头城山围故国周遭在，
王维|田园乐七首·其七|酌酒会临泉水，抱琴好倚长松。南园露葵朝折，东谷黄粱夜舂。
顾况|宫词五首·其二|玉楼天半起笙歌，风送宫嫔笑语和。月殿影开闻夜漏，水晶帘卷近秋河。
韩偓|浣溪沙·宿醉离愁慢髻鬟|宿醉离愁慢髻鬟，六铢衣薄惹轻寒，慵红闷翠掩青鸾。罗袜况兼金菡萏，雪肌仍是玉琅玕，骨香腰细更沈檀。
杜牧|八六子·洞房深|洞房深，画屏灯照，山色凝翠沉沉。听夜雨冷滴芭蕉，惊断红窗好梦，龙烟细飘绣衾。辞恩久归长信，凤帐萧疏，椒殿闲扇。辇路苔侵。绣帘垂，迟迟漏传丹禁舜华偷悴，翠鬟羞整，愁坐望处，金舆渐远，何时彩仗重临？正消魂，梧桐又移翠阴。
寒山|诗三百三首|凡读我诗者，心中须护净。悭贪继日廉，谄曲登时正。驱遣除恶业，归依受真性。今日得佛身，急急如律令。重岩我卜居，鸟道绝人迹。庭际何所有，白云抱幽石。住兹凡几年，屡见春冬易。寄语钟鼎家，虚名定无益。可笑寒山道，而无车马踪。联谿难记曲，叠嶂不知重。
吴融|登鹳雀楼|鸟在林梢脚底看，夕阳无际戍烟残。冻开河水奔浑急，雪洗条山错落寒。始为一名抛故国，近因多难怕长安。祖鞭掉折徒为尔，赢得云溪负钓竿。
翁洮|冬|寂寂栖心向杳冥，苦吟寒律句偏清。云凝止水鱼龙蛰，雪点遥峰草木荣。迥夜炉翻埃烬色，天河冰辗辘轳声。归飞未得东风力，魂断三山九万程。
李咸用|庐山|非岳不言岳，此山通岳言。高人居乱世，几处满前轩。秀作神仙宅，灵为风雨根。馀阴铺楚甸，一柱表吴门。静得八公侣，雄临九子尊。对犹青熨眼，到必冷凝魂。势受重湖让，形难七泽吞。黑岩藏昼电，紫雾泛朝暾。莲堕宁唯华，玉焚堪小昆。倒松微发罅，飞瀑远成痕。叠见云容衬，
李商隐|岳阳楼|汉水方城带百蛮，四邻谁道乱周班。如何一梦高唐雨，自此无心入武关。
李商隐|岳阳楼|欲为平生一散愁，洞庭湖上岳阳楼。可怜万里堪乘兴，枉是蛟龙解覆舟。
李商隐|韩碑|元和天子神武姿，彼何人哉轩与羲。誓将上雪列圣耻，坐法宫中朝四夷。淮西有贼五十载，封狼生貙貙生罴。不据山河据平地，长戈利矛日可麾。帝得圣相相曰度，贼斫不死神扶持。腰悬相印作都统，阴风惨澹天王旗。愬武古通作牙爪，仪曹外郎载笔随。行军司马智且勇，十四万众犹虎貔。
杜牧|愁|聚散竟无形，回肠自结成。古今留不得，离别又潜生。降虏将军思，穷秋远客情。何人更憔悴，落第泣秦京。
杜牧|初冬夜饮|淮阳多病偶求欢，客袖侵霜与烛盘。砌下梨花一堆雪，明年谁此凭阑干。
张祜|送杨秀才游蜀|鄂渚逢游客，瞿塘上去船。峡深明月夜，江静碧云天。旧俗巴渝舞，新声蜀国弦。不堪挥惨恨，一涕自潸然。
姚合|寒食二首（一作张籍诗）|今朝一百五，出户雨初晴。舞爱双飞蝶，歌闻百啭莺。江深青草岸，花满白云城。为政多孱懦，应无酷吏名。出城烟火少，况复是今朝。闲坐将谁语，临觞只自谣。阶前春藓遍，衣上落花飘。伎乐州人戏，使君心寂寥。
白居易|闻虫|暗虫唧唧夜绵绵，况是秋阴欲雨天。犹恐愁人暂得睡，声声移近卧床前。
白居易|牡丹芳|牡丹芳，牡丹芳，黄金蕊绽红玉房。千片赤英霞烂烂，百枝绛点灯煌煌。照地初开锦绣段，当风不结兰麝囊。仙人琪树白无色，王母桃花小不香。宿露轻盈泛紫艳，朝阳照耀生红光。红紫二色间深浅，向背万态随低昂。映叶多情隐羞面，卧丛无力含醉妆。低娇笑容疑掩口，凝思怨人如断肠。
元稹|雨后|倦寝数残更，孤灯暗又明。竹梢馀雨重，时复拂帘惊。
李贺|春坊正字剑子歌|先辈匣中三尺水，曾入吴潭斩龙子。隙月斜明刮露寒，练带平铺吹不起。蛟胎皮老蒺藜刺，鸊鹈淬花白鹇尾。直是荆轲一片心，莫教照见春坊字。挼丝团金悬簏簌，神光欲截蓝田玉。提出西方白帝惊，嗷嗷鬼母秋郊哭。
张籍|酬朱庆馀|越女新妆出镜心，自知明艳更沉吟。齐纨未是人间贵，一曲菱歌敌万金。越女新妆出镜心，自知明艳更沉吟。齐纨未足时人贵，一曲菱歌敌万金。
张籍|采莲曲·秋江岸边莲子多|秋江岸边莲子多，采莲女儿并船歌。青房圆实齐戢戢，争前竞折漾微波。试牵绿茎下寻藕，断处丝多刺伤手。白练束腰袖半卷，不插玉钗妆梳浅。船中未满度前洲，借问阿谁家住远。归时共待暮潮上，自弄芙蓉还荡桨。
孟郊|雪|忽然太行雪，昨夜飞入来。崚嶒堕庭中，严白何皑皑。奴婢晓开户，四肢冻徘徊。咽言词不成，告诉情状摧。官给未入门，家人尽以灰。意劝莫笑雪，笑雪贫为灾。将暖此残疾，典卖争致杯。教令再举手，夸曜馀生才。强起吐巧词，委曲多新裁。为尔作非夫，忍耻轰暍雷。书之与君子，
王建|赏牡丹|此花名价别，开艳益皇都。香遍苓菱死，红烧踯躅枯。软光笼细脉，妖色暖鲜肤。满蕊攒黄粉，含棱缕绛苏。好和薰御服，堪画入宫图。晚态愁新妇，残妆望病夫。教人知个数，留客赏斯须。一夜轻风起，千金买亦无。
钱起|赠阙下裴舍人|二月黄莺飞上林，春城紫禁晓阴阴。长乐钟声花外尽，龙池柳色雨中深。阳和不散穷途恨，霄汉长怀捧日心。献赋十年犹未遇，羞将白发对华簪。
杜甫|田舍|田舍清江曲，柴门古道旁。草深迷市井，地僻懒衣裳。榉柳枝枝弱，枇杷树树香。鸬鹚西日照，晒翅满鱼梁。
杜甫|可叹|天上浮云如白衣，斯须变幻如苍狗。古往今来共一时，人生万事无不有。近者抉眼去其夫，河东女儿身姓柳。丈夫正色动引经，酆城客子王季友。群书万卷常暗诵，孝经一通看在手。贫穷老瘦家卖屐，好事就之为携酒。豫章高帝孙，引为宾客敬颇久。闻道三年未曾语，小心恐惧闭其口。
岑参|武威春暮闻宇文判官西使还已到晋昌|岸雨过城头，黄鹂上戍楼。塞花飘客泪，边柳挂乡愁。白发悲明镜，青春换敝裘。君从万里使，闻已到瓜州。
韦应物|池上|郡中卧病久，池上一来赊。榆柳飘枯叶，风雨倒横查。
李白|送温处士归黄山白鹅峰旧居|黄山四千仞，三十二莲峰。丹崖夹石柱，菡萏金芙蓉。伊昔升绝顶，下窥天目松。仙人炼玉处，羽化留馀踪。亦闻温伯雪，独往今相逢。采秀辞五岳，攀岩历万重。归休白鹅岭，渴饮丹砂井。凤吹我时来，云车尔当整。去去陵阳东，行行芳桂丛。回溪十六度，碧嶂尽晴空。他日还相访，
李白|忆旧游寄谯郡元参军|忆昔洛阳董糟丘，为余天津桥南造酒楼。黄金白璧买歌笑，一醉累月轻王侯。海内贤豪青云客，就中与君心莫逆。回山转海不作难，倾情倒意无所惜。我向淮南攀桂枝，君留洛北愁梦思。不忍别，还相随。相随迢迢访仙城，三十六曲水回萦。一溪初入千花明，万壑度尽松风声。银鞍金络到平地，
李白|白云歌送刘十六归山|楚山秦山皆白云，白云处处长随君。长随君，君入楚山里，云亦随君渡湘水。湘水上，女萝衣，白云堪卧君早归。
孟浩然|他乡七夕|他乡逢七夕，旅馆益羁愁。不见穿针妇，空怀故国楼。绪风初减热，新月始临秋。谁忍窥河汉，迢迢问斗牛。
孟浩然|夏日浮舟过陈大水亭 / 浮舟过滕逸人别业|水亭凉气多，闲棹晚来过。涧影见松竹，潭香闻芰荷。野童扶醉舞，山鸟助酣歌。幽赏未云遍，烟光奈夕何。
常建|三日寻李九庄|雨歇杨林东渡头，永和三日荡轻舟。故人家在桃花岸，直到门前溪水流。
王维|红牡丹|绿艳闲且静，红衣浅复深。花心愁欲断，春色岂知心。
王维|送魏郡李太守赴任|与君伯氏别，又欲与君离。君行无几日，当复隔山陂。苍茫秦川尽，日落桃林塞。独树临关门，黄河向天外。前经洛阳陌，宛洛故人稀。故人离别尽，淇上转骖騑。企予悲送远，惆怅睢阳路。古木官渡平，秋城邺宫故。想君行县日，其出从如云。遥思魏公子，复忆李将军。
陈子昂|题祀山烽树赠乔十二侍御|汉庭荣巧宦，云阁薄边功。可怜骢马使，白首为谁雄。
王勃|寒夜思友三首|久别侵怀抱，他乡变容色。月下调鸣琴，相思此何极。云间征思断，月下归愁切。鸿雁西南飞，如何故人别。朝朝翠山下，夜夜苍江曲。复此遥相思，清尊湛芳绿。
上官仪|入朝洛堤步月|脉脉广川流，驱马历长洲。鹊飞山月曙，蝉噪野风秋。
李贺|浩歌|南风吹山作平地，帝遣天吴移海水。王母桃花千遍红，彭祖巫咸几回死？青毛骢马参差钱，娇春杨柳含缃烟。筝人劝我金屈卮，神血未凝身问谁？不须浪饮丁都护，世上英雄本无主。买丝绣作平原君，有酒唯浇赵州土。漏催水咽玉蟾蜍，卫娘发薄不胜梳。羞见秋眉换新绿，二十男儿那刺促？
李白|湖边采莲妇|小姑织白纻，未解将人语。大嫂采芙蓉，溪湖千万重。长兄行不在，莫使外人逢。愿学秋胡妇，贞心比古松。
李白|丁督护歌|云阳上征去，两岸饶商贾。吴牛喘月时，拖船一何苦。水浊不可饮，壶浆半成土。一唱都护歌，心摧泪如雨。万人凿盘石，无由达江浒。君看石芒砀，掩泪悲千古。
张志和|渔父|西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。钓台渔父褐为裘，两两三三舴艋舟。能纵棹，惯乘流，长江白浪不曾忧。霅溪湾里钓鱼翁，舴艋为家西复东。江上雪，浦边风，笑著荷衣不叹穷。松江蟹舍主人欢，菰饭莼羹亦共餐。枫叶落，荻花干，醉宿渔舟不觉寒。
崔道融|梅|溪上寒梅初满枝，夜来霜月透芳菲。清光寂寞思无尽，应待琴尊与解围。
韦庄|含山店梦觉作|曾为流离惯别家，等闲挥袂客天涯。灯前一觉江南梦，惆怅起来山月斜。
韩偓|夕阳|花前洒泪临寒食，醉里回头问夕阳。不管相思人老尽，朝朝容易下西墙。
韩偓|村居|二月三月雨晴初，舍南舍北唯平芜。前欢入望盈千恨，胜景牵心非一途。日照神堂闻啄木，风含社树叫提壶。行看旦夕梨霜发，犹有山寒伤酒垆。
李商隐|鸳鸯|雌去雄飞万里天，云罗满眼泪潸然。不须长结风波愿，锁向金笼始两全。
李商隐|题汉祖庙|乘运应须宅八荒，男儿安在恋池隍。君王自起新丰后，项羽何曾在故乡。
杜牧|齐安郡后池绝句|菱透浮萍绿锦池，夏莺千啭弄蔷薇。尽日无人看微雨，鸳鸯相对浴红衣。
白居易|赠梦得|前日君家饮，昨日王家宴。今日过我庐，三日三会面。当歌聊自放，对酒交相劝。为我尽一杯，与君发三愿。一愿世清平，二愿身强健。三愿临老头，数与君相见。
白居易|湖亭望水|久雨南湖涨，新晴北客过。日沉红有影，风定绿无波。岸没闾阎少，滩平船舫多。可怜心赏处，其奈独游何。
卢仝|守岁二首|去年留不住，年来也任他。当垆一榼酒，争奈两年何。老来经节腊，乐事甚悠悠。不及儿童日，都卢不解愁。
刘禹锡|八月十五日夜玩月|天将今夜月，一遍洗寰瀛。暑退九霄净，秋澄万景清。星辰让光彩，风露发晶英。能变人间世，攸然是玉京。
柳宗元|再上湘江|好在湘江水，今朝又上来。不知从此去，更遣几年回。
韩愈|湘中|猿愁鱼踊水翻波，自古流传是汨罗。蘋藻满盘无处奠，空闻渔父扣舷歌。
陆羽|歌（太和中复州有一老僧云是陆弟子，常讽此歌）|不羡黄金罍，不羡白玉杯；不羡朝入省，不羡暮入台；惟羡西江水，曾向金陵城下来。
张志和|太寥歌|化元灵哉，碧虚清哉，红霞明哉。冥哉茫哉，惟化之工无疆哉。
王建|送人游塞|初晴天堕丝，晚色上春枝。城下路分处，边头人去时。停车数行日，劝酒问回期。亦是茫茫客，还从此别离。
杜甫|寄韩谏议 / 寄韩谏议注|今我不乐思岳阳，身欲奋飞病在床。美人娟娟隔秋水，濯足洞庭望八荒。鸿飞冥冥日月白，青枫叶赤天雨霜。玉京群帝集北斗，或骑麒麟翳凤凰。芙蓉旌旗烟雾落，影动倒景摇潇湘。星宫之君醉琼浆，羽人稀少不在旁。似闻昨者赤松子，恐是汉代韩张良。昔随刘氏定长安，帷幄未改神惨伤。
岑参|送崔子还京|匹马西从天外归，扬鞭只共鸟争飞。送君九月交河北，雪里题诗泪满衣。
李白|对酒忆贺监二首|四明有狂客，风流贺季真。长安一相见，呼我谪仙人。昔好杯中物，翻为松下尘。金龟换酒处，却忆泪沾巾。狂客归四明，山阴道士迎。敕赐镜湖水，为君台沼荣。人亡余故宅，空有荷花生。念此杳如梦，凄然伤我情。
李白|九日登巴陵置酒望洞庭水军|九日天气清，登高无秋云。造化辟川岳，了然楚汉分。长风鼓横波，合沓蹙龙文。忆昔传游豫，楼船壮横汾。今兹讨鲸鲵，旌旆何缤纷。白羽落酒樽，洞庭罗三军。黄花不掇手，战鼓遥相闻。剑舞转颓阳，当时日停曛。酣歌激壮士，可以摧妖氛。握齱东篱下，渊明不足群。
李白|酬裴侍御对雨感时见赠|雨色秋来寒，风严清江爽。孤高绣衣人，潇洒青霞赏。平生多感激，忠义非外奖。祸连积怨生，事及徂川往。楚邦有壮士，鄢郢翻扫荡。申包哭秦庭，泣血将安仰。鞭尸辱已及，堂上罗宿莽。颇似今之人，蟊贼陷忠谠。渺然一水隔，何由税归鞅。日夕听猿怨，怀贤盈梦想。
李白|别东林寺僧|东林送客处，月出白猿啼。笑别庐山远，何烦过虎溪。
李白|读诸葛武侯传书怀赠长安崔少府叔封昆季|汉道昔云季，群雄方战争。霸图各未立，割据资豪英。赤伏起颓运，卧龙得孔明。当其南阳时，陇亩躬自耕。鱼水三顾合，风云四海生。武侯立岷蜀，壮志吞咸京。何人先见许，但有崔州平。余亦草间人，颇怀拯物情。晚途值子玉，华发同衰荣。托意在经济，结交为弟兄。毋令管与鲍，
李白|估客乐|海客乘天风，将船远行役。譬如云中鸟，一去无踪迹。
李白|结客少年场行|紫燕黄金瞳，啾啾摇绿騣。平明相驰逐，结客洛门东。少年学剑术，凌轹白猿公。珠袍曳锦带，匕首插吴鸿。由来万夫勇，挟此生雄风。托交从剧孟，买醉入新丰。笑尽一杯酒，杀人都市中。羞道易水寒，从令日贯虹。燕丹事不立，虚没秦帝宫。舞阳死灰人，安可与成功。
孟浩然|寻菊花潭主人不遇|行至菊花潭，村西日已斜。主人登高去，鸡犬空在家。
陈子昂|春夜别友人二首·其二|紫塞白云断，青春明月初。对此芳樽夜，离忧怅有馀。清冷花露满，滴沥檐宇虚。怀君欲何赠，愿上大臣书。
王勃|秋江送别二首|早是他乡值早秋，江亭明月带江流。已觉逝川伤别念，复看津树隐离舟。归舟归骑俨成行，江南江北互相望。谁谓波澜才一水，已觉山川是两乡。
李世民|咏雨·其二|和气吹绿野，梅雨洒芳田。新流添旧涧，宿雾足朝烟。雁湿行无次，花沾色更鲜。对此欣登岁，披襟弄五弦。
齐己|蝴蝶|何处背繁红，迷芳到槛重。分飞还独出，成队偶相逢。远害终防雀，争先不避蜂。桃蹊牵往复，兰径引相从。翠裛丹心冷，香凝粉翅浓。可寻穿树影，难觅宿花踪。日晚来仍急，春残舞未慵。西风旧池馆，犹得采芙蓉。
皎然|短歌行|古人若不死，吾亦何所悲。萧萧烟雨九原上，白杨青松葬者谁。贵贱同一尘，死生同一指。人生在世共如此，何异浮云与流水。短歌行，短歌无穷日已倾。邺宫梁苑徒有名，春草秋风伤我情。何为不学金仙侣，一悟空王无死生。
江为|岳阳楼|倚楼高望极，展转念前途。晚叶红残楚，秋江碧入吴。云中来雁急，天末去帆孤。明月谁同我，悠悠上帝都。
温庭筠|过五丈原 / 经五丈原|铁马云雕久绝尘，柳营高压汉营春。天清杀气屯关右，夜半妖星照渭滨。下国卧龙空寤主，中原逐鹿不由人。象床锦帐无言语，从此谯周是老臣。
刘禹锡|堤上行二首|酒旗相望大堤头，堤下连樯堤上楼。日暮行人争渡急，桨声幽轧满中流。江南江北望烟波，入夜行人相应歌。桃叶传情竹枝怨，水流无限月明多。
李商隐|王昭君|毛延寿画欲通神，忍为黄金不顾人。马上琵琶行万里，汉宫长有隔生春。
许浑|途经秦始皇墓|龙盘虎踞树层层，势入浮云亦是崩。一种青山秋草里，路人唯拜汉文陵。
朱庆馀|行路难|世事浇浮后，艰难向此生。人心不自足，公道为谁平。德丧淳风尽，年荒蔓草盈。堪悲山下路，非只客中行。
裴夷直|寓言|秋树却逢暖，未凋能几时。何须尚松桂，摇动暂青枝。
鲍溶|风筝|何响与天通，瑶筝挂望中。彩弦非触指，锦瑟忽闻风。雁柱虚连势，鸾歌且坠空。夜和霜击磬，晴引凤归桐。幽咽谁生怨，清泠自匪躬。秦姬收宝匣，搔首不成功。
白居易|和令狐仆射小饮听阮咸|掩抑复凄清，非琴不是筝。还弹乐府曲，别占阮家名。古调何人识，初闻满座惊。落盘珠历历，摇珮玉琤琤.似劝杯中物，如含林下情。时移音律改，岂是昔时声。
白居易|池上二绝|山僧对棋坐，局上竹阴清。映竹无人见，时闻下子声。小娃撑小艇，偷采白莲回。不解藏踪迹，浮萍一道开。
白居易|井底引银瓶·止淫奔也|井底引银瓶，银瓶欲上丝绳绝。石上磨玉簪，玉簪欲成中央折。瓶沉簪折知奈何？似妾今朝与君别。忆昔在家为女时，人言举动有殊姿。婵娟两鬓秋蝉翼，宛转双蛾远山色。笑随戏伴后园中，此时与君未相识。妾弄青梅凭短墙，君骑白马傍垂杨。墙头马上遥相顾，一见知君即断肠。
孟郊|游子|萱草生堂阶，游子行天涯。慈亲倚堂门，不见萱草花。
刘禹锡|竞渡曲|沅江五月平堤流，邑人相将浮彩舟。灵均何年歌已矣，哀谣振楫从此起。杨桴击节雷阗阗，乱流齐进声轰然。蛟龙得雨鬐鬣动，螮蝀饮河形影联。刺史临流褰翠帏，揭竿命爵分雄雌。先鸣馀勇争鼓舞，未至衔枚颜色沮。百胜本自有前期，一飞由来无定所。风俗如狂重此时，纵观云委江之湄。
柳宗元|夏昼偶作|南州溽暑醉如酒，隐几熟眠开北牖。日午独觉无馀声，山童隔竹敲茶臼。
李益|春夜闻笛|寒山吹笛唤春归，迁客相看泪满衣。洞庭一夜无穷雁，不待天明尽北飞。
李益|听晓角|边霜昨夜堕关榆，吹角当城汉月孤。无限塞鸿飞不度，秋风卷入小单于。
杜甫|归雁二首|万里衡阳雁，今年又北归。双双瞻客上，一一背人飞。云里相呼疾，沙边自宿稀。系书元浪语，愁寂故山薇。欲雪违胡地，先花别楚云。却过清渭影，高起洞庭群。塞北春阴暮，江南日色曛。伤弓流落羽，行断不堪闻。
杜甫|岁晏行|岁云暮矣多北风，潇湘洞庭白雪中。渔父天寒网罟冻，莫徭射雁鸣桑弓。去年米贵阙军食，今年米贱大伤农。高马达官厌酒肉，此辈杼轴茅茨空。楚人重鱼不重鸟，汝休枉杀南飞鸿。况闻处处鬻男女，割慈忍爱还租庸。往日用钱捉私铸，今许铅锡和青铜。刻泥为之最易得，好恶不合长相蒙。
杜甫|草堂|昔我去草堂，蛮夷塞成都。今我归草堂，成都适无虞。请陈初乱时，反复乃须臾。大将赴朝廷，群小起异图。中宵斩白马，盟歃气已粗。西取邛南兵，北断剑阁隅。布衣数十人，亦拥专城居。其势不两大，始闻蕃汉殊。西卒却倒戈，贼臣互相诛。焉知肘腋祸，自及枭獍徒。义士皆痛愤，
高适|醉后赠张九旭|世上谩相识，此翁殊不然。兴来书自圣，醉后语尤颠。白发老闲事，青云在目前。床头一壶酒，能更几回眠？
高适|赠别王十七管记|故交吾未测，薄宦空年岁。晚节踪曩贤，雄词冠当世。堂中皆食客，门外多酒债。产业曾未言，衣裘与人敝。飘飖戎幕下，出入关山际。转战轻壮心，立谈有边计。云沙自回合，天海空迢递。星高汉将骄，月盛胡兵锐。沙深冷陉断，雪暗辽阳闭。亦谓扫欃枪，旋惊陷蜂虿。
李白|忆东山二首|不向东山久，蔷薇几度花。白云还自散，明月落谁家。我今携谢妓，长啸绝人群。欲报东山客，开关扫白云。
李白|独酌|春草如有意，罗生玉堂阴。东风吹愁来，白发坐相侵。独酌劝孤影，闲歌面芳林。长松尔何知，萧瑟为谁吟。手舞石上月，膝横花间琴。过此一壶外，悠悠非我心。
李白|焦山望寥山|石壁望松寥，宛然在碧霄。安得五彩虹，驾天作长桥。仙人如爱我，举手来相招。
李白|陪侍郎叔游洞庭醉后三首|今日竹林宴，我家贤侍郎。三杯容小阮，醉后发清狂。船上齐桡乐，湖心泛月归。白鸥闲不去，争拂酒筵飞。刬却君山好，平铺湘水流。巴陵无限酒，醉杀洞庭秋。
李白|送郄昂谪巴中|瑶草寒不死，移植沧江滨。东风洒雨露，会入天地春。予若洞庭叶，随波送逐臣。思归未可得，书此谢情人。
李白|玉壶吟|烈士击玉壶，壮心惜暮年。三杯拂剑舞秋月，忽然高咏涕泗涟。凤凰初下紫泥诏，谒帝称觞登御筵。揄扬九重万乘主，谑浪赤墀青琐贤。朝天数换飞龙马，敕赐珊瑚白玉鞭。世人不识东方朔，大隐金门是谪仙。西施宜笑复宜颦，丑女效之徒累身。君王虽爱蛾眉好，无奈宫中妒杀人！
李白|襄阳曲四首|襄阳行乐处，歌舞白铜鞮。江城回绿水，花月使人迷。山公醉酒时，酩酊高阳下。头上白接篱，倒著还骑马。岘山临汉水，水绿沙如雪。上有堕泪碑，青苔久磨灭。且醉习家池，莫看堕泪碑。山公欲上马，笑杀襄阳儿。
李白|阳春歌|长安白日照春空，绿杨结烟垂袅风。披香殿前花始红，流芳发色绣户中。绣户中，相经过。飞燕皇后轻身舞，紫宫夫人绝世歌。圣君三万六千日，岁岁年年奈乐何。
孟浩然|句|微云淡河汉，疏雨滴梧桐。逐逐怀良驭，萧萧顾乐鸣。
孟浩然|彭蠡湖中望庐山|太虚生月晕，舟子知天风。挂席候明发，渺漫平湖中。中流见匡阜，势压九江雄。黯黮凝黛色，峥嵘当曙空。香炉初上日，瀑水喷成虹。久欲追尚子，况兹怀远公。我来限于役，未暇息微躬。淮海途将半，星霜岁欲穷。寄言岩栖者，毕趣当来同。
王昌龄|胡笳曲|城南虏已合，一夜几重围。自有金笳引，能沾出塞衣。听临关月苦，清入海风微。三奏高楼晓，胡人掩涕归。
王维|戏题盘石|可怜盘石临泉水，复有垂杨拂酒杯。若道春风不解意，何因吹送落花来。
王维|皇甫岳云溪杂题五首·莲花坞|日日采莲去，洲长多暮归。弄篙莫溅水，畏湿红莲衣。
王维|奉和圣制从蓬莱向兴庆阁道中留春雨中春望之作应制|渭水自萦秦塞曲，黄山旧绕汉宫斜。銮舆迥出千门柳，阁道回看上苑花。云里帝城双凤阙，雨中春树万人家。为乘阳气行时令，不是宸游玩物华。
贺知章|奉和圣制送张说巡边|荒憬尽怀忠，梯航已自通。九攻虽不战，五月尚持戎。遣戍征周牒，恢边重汉功。选车命元宰，授律取文雄。胄出天弧上，谋成帝幄中。诏旂分夏物，专土锡唐弓。帐宿伊川右，钲传晋苑东。饔人藉蕡实，乐正理丝桐。岐陌涵馀雨，离川照晚虹。恭闻咏方叔，千载舞皇风。
宋之问|始安秋日|桂林风景异，秋似洛阳春。晚霁江天好，分明愁杀人。卷云山角戢，碎石水磷磷。世业事黄老，妙年孤隐沦。归欤卧沧海，何物贵吾身。
李百药|渡汉江|东流既瀰瀰，南纪信滔滔。水激沉碑岸，波骇弄珠皋。含星映浅石，浮盖下奔涛。溜阔霞光近，川长晓气高。樯乌转轻翼，戏鸟落风毛。客心既多绪，长歌且代劳。
李白|杂曲歌辞。少年行三首|击筑饮美酒，剑歌易水湄。经过燕太子，结托并州儿。少年负壮气，奋烈自有时。因声鲁句践，争情勿相欺。五陵年少金市东，银鞍白马度春风。落花踏尽游何处，笑入胡姬酒肆中。君不见淮南少年游侠客，白日球猎夜拥掷。呼卢百万终不惜，报仇千里如咫尺。少年游侠好经过，
徐惠|赋得北方有佳人|由来称独立，本自号倾城。柳叶眉间发，桃花脸上生。腕摇金钏响，步转玉环鸣。纤腰宜宝袜，红衫艳织成。悬知一顾重，别觉舞腰轻。
白居易|与元九书|月日，居易白。微之足下：自足下谪江陵至于今，凡枉赠答诗仅百篇。每诗来，或辱序，或辱书，冠于卷首，皆所以陈古今歌诗之义，且自叙为文因缘，与年月之远近也。仆既受足下诗，又谕足下此意，常欲承答来旨，粗论歌诗大端，并自述为文之意，总为一书，致足下前。累岁已来，
温庭筠|菩萨蛮·水精帘里颇黎枕|水精帘里颇黎枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。
吕岩|六言|春暖群花半开，逍遥石上徘徊。独携玉律丹诀，闲踏青莎碧苔。古洞眠来九载，流霞饮几千杯。逢人莫话他事，笑指白云去来。
杜荀鹤|闲居书事|竹门茅屋带村居，数亩生涯自有馀。鬓白只应秋炼句，眼昏多为夜抄书。雁惊风浦渔灯动，猿叫霜林橡实疏。待得功成即西去，时清不问命何如。
郑谷|竹|宜烟宜雨又宜风，拂水藏村复间松。移得萧骚从远寺，洗来疏净见前峰。侵阶藓拆春芽迸，绕径莎微夏荫浓。无赖杏花多意绪，数枝穿翠好相容。
郑谷|海棠|春风用意匀颜色，销得携觞与赋诗。秾丽最宜新著雨，娇饶全在欲开时。莫愁粉黛临窗懒，梁广丹青点笔迟。朝醉暮吟看不足，羡他蝴蝶宿深枝。
方干|早春|运行元化不参差，四极中华共一时。正气才随灰律变，残寒便被柳条欺。冰融大泽朝阳觉，草绿陈根夜雨知。不信风光疾于箭，年来年去变霜髭。
温庭筠|嘲三月十八日雪|三月雪连夜，未应伤物华。只缘春欲尽，留著伴梨花。
李商隐|无题（一云阳城）|白道萦回入暮霞，斑骓嘶断七香车。春风自共何人笑，枉破阳城十万家。
许浑|客至|得路逢津更俊才，可怜鞍马照春来。残花几日小斋闭，大笑一声幽抱开。袖拂碧溪寒缭绕，冠欹红树晚徘徊。相逢少别更堪恨，何必秋风江上台。
白居易|船夜援琴|鸟栖鱼不动，月照夜江深。身外都无事，舟中只有琴。七弦为益友，两耳是知音。心静即声淡，其间无古今。
白居易|村居二首|田园莽苍经春早，篱落萧条尽日风。若问经过谈笑者，不过田舍白头翁。门闭仍逢雪，厨寒未起烟。贫家重寥落，半为日高眠。
张籍|江南春|江南杨柳春，日暖地无尘。渡口过新雨，夜来生白蘋.晴沙鸣乳燕，芳树醉游人。向晚青山下，谁家祭水神。
孟郊|离思|不寐亦不语，片月秋稍举。孤鸿忆霜群，独鹤叫云侣。怨彼浮花心，飘飘无定所。高张系繂帆，远过梅根渚。回织别离字，机声有酸楚。
刘禹锡|古词二首（一作讽古）|轩后初冠冕，前旒为蔽明。安知从复道，然后见人情。簿领乃俗士，清谈信古风。吾观苏令绰，朱墨一何工。
柳宗元|闻黄鹂|倦闻子规朝暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。
杜甫|风疾舟中伏枕书怀三十六韵奉呈湖南亲友|轩辕休制律，虞舜罢弹琴。尚错雄鸣管，犹伤半死心。圣贤名古邈，羁旅病年侵。舟泊常依震，湖平早见参。如闻马融笛，若倚仲宣襟。故国悲寒望，群云惨岁阴。水乡霾白屋，枫岸叠青岑。郁郁冬炎瘴，濛濛雨滞淫。鼓迎非祭鬼，弹落似鸮禽。兴尽才无闷，愁来遽不禁。生涯相汩没，
杜甫|白露|白露团甘子，清晨散马蹄。圃开连石树，船渡入江溪。凭几看鱼乐，回鞭急鸟栖。渐知秋实美，幽径恐多蹊。
杜甫|为农|锦里烟尘外，江村八九家。圆荷浮小叶，细麦落轻花。卜宅从兹老，为农去国赊。远惭勾漏令，不得问丹砂。
高适|人日寄杜二拾遗|人日题诗寄草堂，遥怜故人思故乡。柳条弄色不忍见，梅花满枝空断肠。身在远藩无所预，心怀百忧复千虑。今年人日空相忆，明年人日知何处。一卧东山三十春，岂知书剑老风尘。龙钟还忝二千石，愧尔东西南北人。
岑参|冬夕|浩汗霜风刮天地，温泉火井无生意。泽国龙蛇冻不伸，南山瘦柏消残翠。
韦应物|郡斋雨中与诸文士燕集|兵卫森画戟，宴寝凝清香。海上风雨至，逍遥池阁凉。烦疴近消散，嘉宾复满堂。自惭居处崇，未睹斯民康。理会是非遣，性达形迹忘。鲜肥属时禁，蔬果幸见尝。俯饮一杯酒，仰聆金玉章。神欢体自轻，意欲凌风翔。吴中盛文史，群彦今汪洋。方知大藩地，岂曰财赋强。
李白|荆门浮舟望蜀江|春水月峡来，浮舟望安极？正是桃花流，依然锦江色。江色绿且明，茫茫与天平。逶迤巴山尽，摇曳楚云行。雪照聚沙雁，花飞出谷莺。芳洲却已转，碧树森森迎。流目浦烟夕，扬帆海月生。江陵识遥火，应到渚宫城。
李白|夜下征虏亭|船下广陵去，月明征虏亭。山花如绣颊，江火似流萤。
李白|登敬亭北二小山余时送客逢崔侍御并登此地|送客谢亭北，逢君纵酒还。屈盘戏白马，大笑上青山。回鞭指长安，西日落秦关。帝乡三千里，杳在碧云间。
李白|游泰山六首|天宝元年四月从故御道上泰山四月上泰山，石平御道开。六龙过万壑，涧谷随萦回。马迹绕碧峰，于今满青苔。飞流洒绝巘，水急松声哀。北眺崿嶂奇，倾崖向东摧。洞门闭石扇，地底兴云雷。登高望蓬流，想象金银台。天门一长啸，万里清风来。玉女四五人，飘颻下九垓。含笑引素手，
李白|赠郭将军|将军少年出武威，入掌银台护紫微。平明拂剑朝天去，薄暮垂鞭醉酒归。爱子临风吹玉笛，美人向月舞罗衣。畴昔雄豪如梦里，相逢且欲醉春晖。
李白|东鲁见狄博通|去年别我向何处，有人传道游江东。谓言挂席度沧海，却来应是无长风。
李白|金陵城西楼月下吟|金陵夜寂凉风发，独上高楼望吴越。白云映水摇空城，白露垂珠滴秋月。月下沉吟久不归，古来相接眼中稀。解道澄江净如练，令人长忆谢玄晖。
李白|梁园吟|我浮黄河去京阙，挂席欲进波连山。天长水阔厌远涉，访古始及平台间。平台为客忧思多，对酒遂作梁园歌。却忆蓬池阮公咏，因吟渌水扬洪波。洪波浩荡迷旧国，路远西归安可得！人生达命岂暇愁，且饮美酒登高楼。平头奴子摇大扇，五月不热疑清秋。玉盘杨梅为君设，吴盐如花皎白雪。
李白|树中草|鸟衔野田草，误入枯桑里。客土植危根，逢春犹不死。草木虽无情，因依尚可生。如何同枝叶，各自有枯荣。
李白|上留田行|行至上留田，孤坟何峥嵘。积此万古恨，春草不复生。悲风四边来，肠断白杨声。借问谁家地，埋没蒿里茔。古老向余言，言是上留田，蓬科马鬣今已平。昔之弟死兄不葬，他人于此举铭旌。一鸟死，百鸟鸣。一兽走，百兽惊。桓山之禽别离苦，欲去回翔不能征。田氏仓卒骨肉分，
刘长卿|江州重别薛六柳八二员外|生涯岂料承优诏，世事空知学醉歌。江上月明胡雁过，淮南木落楚山多。寄身且喜沧洲近，顾影无如白发何。今日龙钟人共弃，愧君犹遣慎风波。
钱起|晚春归山居题窗前竹 / 暮春归故山草堂诗|谷口春残黄鸟稀，辛夷花尽杏花飞。始怜幽竹山窗下，不改清阴待我归。
王昌龄|送郭司仓|映门淮水绿，留骑主人心。明月随良掾，春潮夜夜深。
崔颢|入若耶溪|轻舟去何疾，已到云林境。起坐鱼鸟间，动摇山水影。岩中响自答，溪里言弥静。事事令人幽，停桡向余景。
王维|酬郭给事|洞门高阁霭馀辉，桃李阴阴柳絮飞。禁里疏钟官舍晚，省中啼鸟吏人稀。晨摇玉佩趋金殿，夕奉天书拜琐闱。强欲从君无那老，将因卧病解朝衣。
王维|从军行·吹角动行人|吹角动行人，喧喧行人起。笳悲马嘶乱，争渡黄河水。日暮沙漠陲，战声烟尘里。尽系名王颈，归来报天子。
贺知章|唐禅社首乐章·顺和|至哉含柔德，万物资以生。常顺称厚载，流谦通变盈。圣心事能察，增广陈厥诚。黄祇僾如在，泰折俟咸亨。
卢照邻|雨雪曲|虏骑三秋入，关云万里平。雪似胡沙暗，冰如汉月明。高阙银为阙，长城玉作城。节旄零落尽，天子不知名。
徐惠|长门怨|旧爱柏梁台，新宠昭阳殿。守分辞芳辇，含情泣团扇。一朝歌舞荣，夙昔诗书贱。颓恩诚已矣，覆水难重荐。
武则天|曳鼎歌|羲农首出，轩昊膺期。唐虞继踵，汤禹乘时。天下光宅，海内雍熙。上玄降鉴，方建隆基。
白居易|浪淘沙·白浪茫茫与海连|白浪茫茫与海连，平沙浩浩四无边。暮去朝来淘不住，遂令东海变桑田。
白居易|京兆府栽莲|污沟贮浊水，水上叶田田。我来一长叹，知是东溪莲。下有青污泥，馨香无复全。上有红尘扑，颜色不得鲜。物性犹如此，人事亦宜然。托根非其所，不如遭弃捐。昔在溪中日，花叶媚清涟。今年不得地，憔悴府门前。
杜牧|宣州送裴坦判官往舒州时牧欲赴官归京|日暖泥融雪半消，行人芳草马声骄。九华山路云遮寺，清弋江村柳拂桥。君意如鸿高的的，我心悬旆正摇摇。同来不得同归去，故国逢春一寂寥！
李煜|亡后见形诗|异国非所志，烦劳殊清闲。惊涛千万里，无乃见钟山。
鱼玄机|冬夜寄温飞卿|苦思搜诗灯下吟，不眠长夜怕寒衾。满庭木叶愁风起，透幌纱窗惜月沈。疏散未闲终遂愿，盛衰空见本来心。幽栖莫定梧桐处，暮雀啾啾空绕林。
徐夤|水|火性何如水性柔，西来东出几时休。莫言通海能通汉，虽解浮舟也覆舟。湘浦暮沈尧女怨，汾河秋泛汉皇愁。洪波激湍归何处，二月桃花满眼流。
杜荀鹤|春日山中对雪有作|竹树无声或有声，霏霏漠漠散还凝。岭梅谢后重妆蕊，岩水铺来却结冰。牢系鹿儿防猎客，满添茶鼎候吟僧。好将膏雨同功力，松径莓苔又一层。
张乔|蝉|先秋蝉一悲，长是客行时。曾感去年者，又鸣何处枝。细听残韵在，回望旧声迟。断续谁家树，凉风送别离。
司空图|诗品二十四则·沈著|绿杉野屋，落日气清。脱巾独步，时闻鸟声。鸿雁不来，之子远行。所思不远，若为平生。海风碧云，夜渚月明。如有佳语，大河前横。
温庭筠|南湖|湖上微风入槛凉，翻翻菱荇满回塘。野船著岸偎春草，水鸟带波飞夕阳。芦叶有声疑雾雨，浪花无际似潇湘。飘然篷艇东归客，尽日相看忆楚乡。
李商隐|银河吹笙|怅望银河吹玉笙，楼寒院冷接平明。重衾幽梦他年断，别树羁雌昨夜惊。月榭故香因雨发，风帘残烛隔霜清。不须浪作缑山意，湘瑟秦箫自有情。
李商隐|无题二首|八岁偷照镜，长眉已能画。十岁去踏青，芙蓉作裙衩。十二学弹筝，银甲不曾卸。十四藏六亲，悬知犹未嫁。十五泣春风，背面秋千下。幽人不倦赏，秋暑贵招邀。竹碧转怅望，池清尤寂寥。露花终裛湿，风蝶强娇饶。此地如携手，兼君不自聊。
李白|宣城见杜鹃花|蜀国曾闻子规鸟，宣城又见杜鹃花。一叫一回肠一断，三春三月忆三巴。
杜牧|自宣城赴官上京|潇洒江湖十过秋，酒杯无日不迟留。谢公城畔溪惊梦，苏小门前柳拂头。千里云山何处好，几人襟韵一生休。尘冠挂却知闲事，终拟蹉跎访旧游。
张祜|筝|绰绰下云烟，微收皓腕鲜。夜风生碧柱，春水咽红弦。翠佩轻犹触，莺枝涩未迁。芳音何更妙，清月共婵娟。
白居易|寒食|人老何所乐，乐在归乡国。我归故园来，九度逢寒食。故园在何处，池馆东城侧。四邻梨花时，二月伊水色。岂独好风土，仍多旧亲戚。出去恣欢游，归来聊燕息。有官供禄俸，无事劳心力。但恐优稳多，微躬销不得。
白居易|江楼月|嘉陵江曲曲江池，明月虽同人别离。一宵光景潜相忆，两地阴晴远不知。谁料江边怀我夜，正当池畔望君时。今朝共语方同悔，不解多情先寄诗。
李贺|野歌|鸦翎羽箭山桑弓，仰天射落衔芦鸿。麻衣黑肥冲北风，带酒日晚歌田中。男儿屈穷心不穷，枯荣不等嗔天公。寒风又变为春柳，条条看即烟濛濛。
崔护|五月水边柳|结根挺涯涘，垂影覆清浅。睡脸寒未开，懒腰晴更软。摇空条已重，拂水带方展。似醉烟景凝，如愁月露泫。丝长鱼误恐，枝弱禽惊践。长别几多情，含春任攀搴。
柳宗元|咏荆轲|燕秦不两立，太子已为虞。千金奉短计，匕首荆卿趋。穷年徇所欲，兵势且见屠。微言激幽愤，怒目辞燕都。朔风动易水，挥爵前长驱。函首致宿怨，献田开版图。炯然耀电光，掌握罔正夫。造端何其锐，临事竟趑趄。长虹吐白日，仓卒反受诛。按剑赫凭怒，风雷助号呼。慈父断子首，
柳宗元|雨中赠仙人山贾山人（即贾鹏也）|寒江夜雨声潺潺，晓云遮尽仙人山。遥知玄豹在深处，下笑羁绊泥涂间。
顾况|登楼望水|鸟啼花发柳含烟，掷却风光忆少年。更上高楼望江水，故乡何处一归船。
杜甫|泊岳阳城下 / 泊岳阳楼下|江国逾千里，山城仅百层。岸风翻夕浪，舟雪洒寒灯。留滞才难尽，艰危气益增。图南未可料，变化有鲲鹏。
杜甫|至后|冬至至后日初长，远在剑南思洛阳。青袍白马有何意，金谷铜驼非故乡。梅花欲开不自觉，棣萼一别永相望。愁极本凭诗遣兴，诗成吟咏转凄凉。
杜甫|送远|带甲满天地，胡为君远行！亲朋尽一哭，鞍马去孤城。草木岁月晚，关河霜雪清。别离已昨日，因见古人情。
王维|奉和贾至舍人早朝大明宫之作|绛帻鸡人送晓筹，尚衣方进翠云裘。九天阊阖开宫殿，万国衣冠拜冕旒。日色才临仙掌动，香烟欲傍衮龙浮。朝罢须裁五色诏，佩声归向凤池头。
杜甫|杜鹃|西川有杜鹃，东川无杜鹃。涪万无杜鹃，云安有杜鹃。我昔游锦城，结庐锦水边。有竹一顷馀，乔木上参天。杜鹃暮春至，哀哀叫其间。我见常再拜，重是古帝魂。生子百鸟巢，百鸟不敢嗔。仍为喂其子，礼若奉至尊。鸿雁及羔羊，有礼太古前。行飞与跪乳，识序如知恩。圣贤古法则，
杜甫|悲青坂|我军青坂在东门，天寒饮马太白窟。黄头奚儿日向西，数骑弯弓敢驰突。山雪河冰野萧瑟，青是烽烟白人骨。焉得附书与我军，忍待明年莫仓卒。
李白|望月有怀|清泉映疏松，不知几千古。寒月摇清波，流光入窗户。对此空长吟，思君意何深。无因见安道，兴尽愁人心。
李白|寻高凤石门山中元丹丘|寻幽无前期，乘兴不觉远。苍崖渺难涉，白日忽欲晚。未穷三四山，已历千万转。寂寂闻猿愁，行行见云收。高松来好月，空谷宜清秋。溪深古雪在，石断寒泉流。峰峦秀中天，登眺不可尽。丹丘遥相呼，顾我忽而哂。遂造穷谷间，始知静者闲。留欢达永夜，清晓方言还。
李白|在水军宴赠幕府诸侍御|月化五白龙，翻飞凌九天。胡沙惊北海，电扫洛阳川。虏箭雨宫阙，皇舆成播迁。英王受庙略，秉钺清南边。云旗卷海雪，金戟罗江烟。聚散百万人，弛张在一贤。霜台降群彦，水国奉戎旃。绣服开宴语，天人借楼船。如登黄金台，遥谒紫霞仙。卷身编蓬下，冥机四十年。宁知草间人，
李白|草书歌行|少年上人号怀素，草书天下称独步。墨池飞出北溟鱼，笔锋杀尽中山兔。八月九月天气凉，酒徒词客满高堂。笺麻素绢排数箱，宣州石砚墨色光。吾师醉后倚绳床，须臾扫尽数千张。飘风骤雨惊飒飒，落花飞雪何茫茫！起来向壁不停手，一行数字大如斗。怳怳如闻神鬼惊，时时只见龙蛇走。
李白|千里思|李陵没胡沙，苏武还汉家。迢迢五原关，朔雪乱边花。一去隔绝国，思归但长嗟。鸿雁向西北，因书报天涯。
李白|幽涧泉|拂彼白石，弹吾素琴。幽涧愀兮流泉深，善手明徽高张清。心寂历似千古，松飕飗兮万寻。中见愁猿吊影而危处兮，叫秋木而长吟。客有哀时失职而听者，泪淋浪以沾襟。乃缉商缀羽，潺湲成音。吾但写声发情于妙指，殊不知此曲之古今。幽涧泉，鸣深林。
孟浩然|初秋|不觉初秋夜渐长，清风习习重凄凉。炎炎暑退茅斋静，阶下丛莎有露光。
孟浩然|岁除夜会乐城张少府宅|畴昔通家好，相知无间然。续明催画烛，守岁接长筵。旧曲梅花唱，新正柏酒传。客行随处乐，不见度年年。
崔曙|九日登望仙台呈刘明府容|汉文皇帝有高台，此日登临曙色开。三晋云山皆北向，二陵风雨自东来。关门令尹谁能识，河上仙翁去不回。且欲近寻彭泽宰，陶然共醉菊花杯。
刘长卿|早春|微雨夜来歇，江南春色回。本惊时不住，还恐老相催。人好千场醉，花无百日开。岂堪沧海畔，为客十年来。
储光羲|关山月|一雁过连营，繁霜覆古城。胡笳在何处，半夜起边声。
李颀|听安万善吹觱篥歌|南山截竹为觱篥，此乐本自龟兹出。流传汉地曲转奇，凉州胡人为我吹。傍邻闻者多叹息，远客思乡皆泪垂。世人解听不解赏，长飙风中自来往。枯桑老柏寒飕飗，九雏鸣凤乱啾啾。龙吟虎啸一时发，万籁百泉相与秋。忽然更作渔阳掺，黄云萧条白日暗。变调如闻杨柳春，上林繁花照眼新。
王维|出塞作|居延城外猎天骄，白草连天野火烧。暮云空碛时驱马，秋日平原好射雕。护羌校尉朝乘障，破虏将军夜渡辽。玉靶角弓珠勒马，汉家将赐霍嫖姚。
贺知章|望人家桃李花|山源夜雨度仙家，朝发东园花。桃花红兮李花白，照灼城隅复南陌。南陌青楼十二重，春风为谁容。弃置千金轻不顾，踟蹰五马谢相逢。徒言南国容华晚，遂叹西家飘落远。的皪长奉明光殿，氛氲半入披香苑。苑中珍木元自奇，黄金作叶白银枝。千年万岁不凋落，还将更相宜。
骆宾王|在军登城楼|城上风威冷，江中水气寒。戎衣何日定，歌舞入长安。
张九龄|耒阳溪夜行|乘夕棹归舟，缘源路转幽。月明看岭树，风静听溪流。岚气船间入，霜华衣上浮。猿声虽此夜，不是别家愁。
卢照邻|初夏日幽庄|闻有高踪客，耿介坐幽庄。林壑人事少，风烟鸟路长。瀑水含秋气，垂藤引夏凉。苗深全覆陇，荷上半侵塘。钓渚青凫没，村田白鹭翔。知君振奇藻，还嗣海隅芳。
李白|洛阳陌|白玉谁家郎，回车渡天津。看花东陌上，惊动洛阳人。
温庭筠|更漏子·星斗稀|星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚阑望，还似去年惆怅。春欲暮，思无穷，旧欢如梦中。
李白|古风·其十五|燕昭延郭隗，遂筑黄金台。剧辛方赵至，邹衍复齐来。奈何青云士，弃我如尘埃。珠玉买歌笑，糟糠养贤才。方知黄鹄举，千里独徘徊。
韩愈|争臣论|或问谏议大夫阳城于愈，可以为有道之士乎哉?学广而闻多，不求闻于人也。行古人之道，居于晋之鄙。晋之鄙人，熏其德而善良者几千人。大臣闻而荐之，天子以为谏议大夫。人皆以为华，阳子不色喜。居于位五年矣，视其德，如在野，彼岂以富贵移易其心哉？愈应之曰：
韩愈|圬者王承福传|圬之为技贱且劳者也。有业之，其色若自得者。听其言，约而尽。问之，王其姓。承福其名。世为京兆长安农夫。天宝之乱，发人为兵。持弓矢十叁年，有官勋，弃之来归。丧其土田，手衣食，馀叁十年。舍于市之主人，而归其屋食之当焉。视时屋食之贵贱，而上下其圬之以偿之；有馀，
张九龄|幽人归独卧|幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沈理自隔，何所慰吾诚?
皎然|山雨|一片雨，山半晴。长风吹落西山上，满树萧萧心耳清。云鹤惊乱下，水香凝不然。风回雨定芭蕉湿，一滴时时入昼禅。
韦庄|与东吴生相遇|十年身事各如萍，白首相逢泪满缨。老去不知花有态，乱来唯觉酒多情。贫疑陋巷春偏少，贵想豪家月最明。且对一尊开口笑，未衰应见泰阶平。
韩偓|春尽|惜春连日醉昏昏，醒后衣裳见酒痕。细水浮花归别涧，断云含雨入孤村。人闲易有芳时恨，地迥难招自古魂。惭愧流莺相厚意，清晨犹为到西园。
郑谷|松|下视垂杨拂路尘，双峰石上覆苔文。浓霜满径无红叶，晚日高枝有白云。春砌花飘僧旋扫，寒溪子落鹤先闻。那堪寂寞悲风起，千树深藏李白坟。
罗隐|春风|也知有意吹嘘切，争奈人间善恶分。但是秕糠微细物，等闲抬举到青云。
罗隐|京中正月七日立春|一二三四五六七，万木生芽是今日。远天归雁拂云飞，近水游鱼迸冰出。
贾岛|句|晴风吹柳絮，新火起厨烟。。长江风送客，孤馆雨留人。。古岸崩将尽，平沙长未休。。不如牛与羊，犹得日暮归。。
李商隐|春风|春风虽自好，春物太昌昌。若教春有意，惟遣一枝芳。我意殊春意，先春已断肠。
李商隐|东还|自有仙才自不知，十年长梦采华芝。秋风动地黄云暮，归去嵩阳寻旧师。
李商隐|桂林|城窄山将压，江宽地共浮。东南通绝域，西北有高楼。神护青枫岸，龙移白石湫。殊乡竟何祷，箫鼓不曾休。
杜牧|早行|垂鞭信马行，数里未鸡鸣。林下带残梦，叶飞时忽惊。霜凝孤鹤迥，月晓远山横。僮仆休辞险，时平路复平。
杜牧|题桃花夫人庙|细腰宫里露桃新，脉脉无言度几春。至竟息亡缘底事，可怜金谷坠楼人。
刘言史|立秋|兹晨戒流火，商飙早已惊。云天收夏色，木叶动秋声。
白居易|杜陵叟|杜陵叟，杜陵居，岁种薄田一顷余。三月无雨旱风起，麦苗不秀多黄死。九月降霜秋早寒，禾穗未熟皆青乾。长吏明知不申破，急敛暴征求考课。典桑卖地纳官租，明年衣食将何如？剥我身上帛，夺我口中粟。虐人害物即豺狼，何必钩爪锯牙食人肉？不知何人奏皇帝，帝心恻隐知人弊。
白居易|太行路－借夫妇以讽君臣之不终也|太行之路能摧车，若比人心是坦途。巫峡之水能覆舟，若比人心是安流。人心好恶苦不常，好生毛羽恶生疮。与君结发未五载，岂期牛女为参商。古称色衰相弃背，当时美人犹怨悔。何况如今鸾镜中，妾颜未改君心改。为君熏衣裳，君闻兰麝不馨香。为君盛容饰，君看金翠无颜色。行路难，
李贺|南园|方领蕙带折角巾，杜若已老兰苕春。南山削秀蓝玉合，小雨归去飞凉云。熟杏暖香梨叶老，草梢竹栅锁池痕。郑公乡老开酒尊，坐泛楚奏吟招魂。
孟郊|寓言|谁言碧山曲，不废青松直。谁言浊水泥，不污明月色。我有松月心，俗骋风霜力。贞明既如此，摧折安可得。
张志和|上巳日忆江南禊事|黄河西绕郡城流，上巳应无祓禊游。为忆渌江春水色，更随宵梦向吴洲。
戴叔伦|小雪|花雪随风不厌看，更多还肯失林峦。愁人正在书窗下，一片飞来一片寒。
戴叔伦|雨|历历愁心乱，迢迢独夜长。春帆江上雨，晓镜鬓边霜。啼鸟云山静，落花溪水香。家人亦念我，与汝黯相忘。
窦叔向|夏夜宿表兄话旧|夜合花开香满庭，夜深微雨醉初醒。远书珍重何曾达，旧事凄凉不可听。去日儿童皆长大，昔年亲友半凋零。明朝又是孤舟别，愁见河桥酒幔青。
杜甫|客夜|客睡何曾著，秋天不肯明。卷帘残月影，高枕远江声。计拙无衣食，途穷仗友生。老妻书数纸，应悉未归情。
杜甫|与李十二白同寻范十隐居|李侯有佳句，往往似阴铿。余亦东蒙客，怜君如弟兄。醉眠秋共被，携手日同行。更想幽期处，还寻北郭生。入门高兴发，侍立小童清。落景闻寒杵，屯云对古城。向来吟橘颂，谁欲讨莼羹。不愿论簪笏，悠悠沧海情。
杜甫|哀王孙|长安城头头白乌，夜飞延秋门上呼。又向人家啄大屋，屋底达官走避胡。金鞭断折九马死，骨肉不得同驰驱。腰下宝玦青珊瑚，可怜王孙泣路隅。问之不肯道姓名，但道困苦乞为奴。已经百日窜荆棘，身上无有完肌肤。高帝子孙尽隆准，龙种自与常人殊。豺狼在邑龙在野，王孙善保千金躯。
岑参|奉陪封大夫九日登高|九日黄花酒，登高会昔闻。霜威逐亚相，杀气傍中军。横笛惊征雁，娇歌落塞云。边头幸无事，醉舞荷吾君。
李白|宿巫山下|昨夜巫山下，猿声梦里长。桃花飞绿水，三月下瞿塘。雨色风吹去，南行拂楚王。高丘怀宋玉，访古一沾裳。
李白|独不见|白马谁家子，黄龙边塞儿。天山三丈雪，岂是远行时。春蕙忽秋草，莎鸡鸣西池。风摧寒棕响，月入霜闺悲。忆与君别年，种桃齐蛾眉。桃今百馀尺，花落成枯枝。终然独不见，流泪空自知。
孟浩然|渡浙江问舟中人|潮落江平未有风，扁舟共济与君同。时时引领望天末，何处青山是越中。
孟浩然|陪姚使君题惠上人房|带雪梅初暖，含烟柳尚青。来窥童子偈，得听法王经。会理知无我，观空厌有形。迷心应觉悟，客思未遑宁。
常建|春词二首|菀菀黄柳丝，濛濛杂花垂。日高红妆卧，倚对春光迟。宁知傍淇水，騕褭黄金羁。翳翳陌上桑，南枝交北堂。美人金梯出，素手自提筐。非但畏蚕饥，盈盈娇路傍。
王昌龄|西宫春怨|西宫夜静百花香，欲卷珠帘春恨长。斜抱云和深见月，朦胧树色隐昭阳。
王昌龄|塞下曲·秋风夜渡河|秋风夜渡河，吹却雁门桑。遥见胡地猎，鞴马宿严霜。五道分兵去，孤军百战场。功多翻下狱，士卒但心伤。
王维|待储光羲不至|重门朝已启，起坐听车声。要欲闻清佩，方将出户迎。晚钟鸣上苑，疏雨过春城。了自不相顾，临堂空复情。
王维|春园即事|宿雨乘轻屐，春寒著弊袍。开畦分白水，间柳发红桃。草际成棋局，林端举桔槔。还持鹿皮几，日暮隐蓬蒿。
陈子昂|感遇诗三十八首|微月生西海，幽阳始代升。圆光正东满，阴魄已朝凝。太极生天地，三元更废兴。至精谅斯在，三五谁能征。兰若生春夏，芊蔚何青青。幽独空林色，朱蕤冒紫茎。迟迟白日晚，袅袅秋风生。岁华尽摇落，芳意竟何成。苍苍丁零塞，今古缅荒途。亭堠何摧兀，暴骨无全躯。黄沙幕南起，
李峤|竹|高簳楚江濆，婵娟含曙氛。白花摇凤影，青节动龙文。叶扫东南日，枝捎西北云。谁知湘水上，流泪独思君。
贾岛|杂曲歌辞。壮士吟|壮士不曾悲，悲即无回期。如何易水上，未歌先泪垂。
杜甫|绝句漫兴九首·其三|熟知茅斋绝低小，江上燕子故来频。衔泥点污琴书内，更接飞虫打着人。
李贺|马诗二十三首·其十|催榜渡乌江，神骓泣向风。君王今解剑，何处逐英雄？
李贺|马诗二十三首·其十八|伯乐向前看，旋毛在腹间。只今掊白草，何日蓦青山？
刘采春|啰唝曲·那年离别日|那年离别日，只道住桐庐。桐庐人不见，今得广州书。
韩愈|送穷文|元和六年正月乙丑晦，主人使奴星结柳作车，缚草为船，载糗舆粮，牛繫轭下，引帆上樯。三揖穷鬼而告之曰：闻行有日矣，鄙人不敢问所涂，窃具船与车，备载糗粻，日吉时良，利行四方，饭一盂，啜一觞，携朋挚俦，去故就新，驾尘风，与电争先，无底滞之尤，我有资送之恩，
杜光庭|题福唐观二首|盘空蹑翠到山巅，竹殿云楼势逼天。古洞草深微有路，旧碑文灭不知年。八州物象通檐外，万里烟霞在目前。自是人间轻举地，何须蓬岛访真仙。曾随云水此山游，行尽层峰更上楼。九月登临须有意，七年岐路亦堪愁。树红树碧高低影，烟淡烟浓远近秋。暂熟炉香不须去，伫陪天仗入神州。
崔道融|秋夕|自怜三十未西游，傍水寻山过却秋。一夜雨声多少事，不思量尽到心头。
韦庄|登咸阳县楼望雨|乱云如兽出山前，细雨和风满渭川。尽日空濛无所见，雁行斜去字联联。
吴融|卖花翁|和烟和露一丛花，担入宫城许史家。惆怅东风无处说，不教闲地著春华。
来鹄|蚕妇|晓夕采桑多苦辛，好花时节不闲身。若教解爱繁华事，冻杀黄金屋里人。
张乔|滕王阁|昔人登览处，遗阁大江隅。叠浪有时有，闲云无日无。早凉先燕去，返照后帆孤。未得营归计，菱歌满旧湖。
司空图|诗品二十四则·纤秾|采采流水，蓬蓬远春。窈窕深谷，时见美人。碧桃满树，风日水滨。柳阴路曲，流莺比邻。乘之愈往，识之愈真。如将不尽，与古为新。
司空图|牡丹|得地牡丹盛，晓添龙麝香。主人犹自惜，锦幕护春霜。
陆龟蒙|早春|雨冷唯添暑，烟初不著春。数枝花颣小，愁杀扈芳人。
温庭筠|早秋山居|山近觉寒早，草堂霜气晴。树凋窗有日，池满水无声。果落见猿过，叶干闻鹿行。素琴机虑静，空伴夜泉清。
温庭筠|题卢处士山居 / 处士卢岵山居|西溪问樵客，遥识楚人家。古树老连石，急泉清露沙。千峰随雨暗，一径入云斜。日暮飞鸦集，满山荞麦花。
李商隐|春游|桥峻斑骓疾，川长白鸟高。烟轻惟润柳，风滥欲吹桃。徙倚三层阁，摩挲七宝刀。庾郎年最少，青草妒春袍。
李商隐|楚宫|湘波如泪色漻漻，楚厉迷魂逐恨遥。枫树夜猿愁自断，女萝山鬼语相邀。空归腐败犹难复，更困腥臊岂易招？但使故乡三户在，彩丝谁惜惧长蛟。
李商隐|宫辞|君恩如水向东流，得宠忧移失宠愁。莫向尊前奏花落，凉风只在殿西头。
李商隐|莫愁|雪中梅下与谁期，梅雪相兼一万枝。若是石城无艇子，莫愁还自有愁时。
杜牧|蔷薇花|朵朵精神叶叶柔，雨晴香拂醉人头。石家锦幛依然在，闲倚狂风夜不收。
杜牧|柳绝句|数树新开翠影齐，倚风情态被春迷。依依故国樊川恨，半掩村桥半掩溪。
李贺|开愁歌|秋风吹地百草干，华容碧影生晚寒。我当二十不得意，一心愁谢如枯兰。衣如飞鹑马如狗，临歧击剑生铜吼。旗亭下马解秋衣，请贳宜阳一壶酒。壶中唤天云不开，白昼万里闲凄迷。主人劝我养心骨，莫受俗物相填豗。
李贺|秦王饮酒|秦王骑虎游八极，剑光照空天自碧。羲和敲日玻璃声，劫灰飞尽古今平。龙头泻酒邀酒星，金槽琵琶夜枨枨。洞庭雨脚来吹笙，酒酣喝月使倒行。银云栉栉瑶殿明，宫门掌事报一更。花楼玉凤声娇狞，海绡红文香浅清，黄鹅跌舞千年觥。仙人烛树蜡烟轻，清琴醉眼泪泓泓。
孟郊|秋怀十五首|孤骨夜难卧，吟虫相唧唧。老泣无涕洟，秋露为滴沥。去壮暂如剪，来衰纷似织。触绪无新心，丛悲有馀忆。讵忍逐南帆，江山践往昔。秋月颜色冰，老客志气单。冷露滴梦破，峭风梳骨寒。席上印病文，肠中转愁盘。疑怀无所凭，虚听多无端。棓桐枯峥嵘，声响如哀弹。一尺月透户，
刘禹锡|堤上行三首|酒旗相望大堤头，堤下连樯堤上楼。日暮行人争渡急，桨声幽轧满中流。江南江北望烟波，入夜行人相应歌。桃叶传情竹枝怨，水流无限月明多。长堤缭绕水徘徊，酒舍旗亭次第开。日晚出帘招估客，轲峨大艑落帆来。
刘禹锡|九日登高|世路山河险，君门烟雾深。年年上高处，未省不伤心。
刘禹锡|经檀道济故垒|万里长城坏，荒营野草秋。秣陵多士女，犹唱白符鸠。
刘禹锡|柳花词三首|开从绿条上，散逐香风远。故取花落时，悠扬占春晚。轻飞不假风，轻落不委地。撩乱舞晴空，发人无限思。晴天闇闇雪，来送青春暮。无意似多情，千家万家去。
韩愈|池上絮|池上无风有落晖，杨花晴后自飞飞。为将纤质凌清镜，湿却无穷不得归。
韩愈|游太平公主山庄|公主当年欲占春，故将台榭押城闉。欲知前面花多少，直到南山不属人。
柳宗元|酬王二十舍人雪中见寄|三日柴门拥不开，阶平庭满白皑皑。今朝蹋作琼瑶迹，为有诗从凤沼来。
王建|江陵使至汝州|回看巴路在云间，寒食离家麦熟还。日暮数峰青似染，商人说是汝州山。
王建|新嫁娘词三首|邻家人未识，床上坐堆堆。郎来傍门户，满口索钱财。锦幛两边横，遮掩侍娘行。遣郎铺簟席，相并拜亲情。三日入厨下，洗手作羹汤。未谙姑食性，先遣小姑尝。
李端|关山月|露湿月苍苍，关头榆叶黄。回轮照海远，分彩上楼长。水冻频移幕，兵疲数望乡。只应城影外，万里共胡霜。
李益|立秋前一日览镜|万事销身外，生涯在镜中。惟将两鬓雪，明日对秋风。
顾况|听角思归|故园黄叶满青苔，梦破城头晓角哀。此夜断肠人不见，起行残月影徘徊。
杜甫|归雁|闻道今春雁，南归自广州。见花辞涨海，避雪到罗浮。是物关兵气，何时免客愁。年年霜露隔，不过五湖秋。
杜甫|洛阳|洛阳昔陷没，胡马犯潼关。天子初愁思，都人惨别颜。清笳去宫阙，翠盖出关山。故老仍流涕，龙髯幸再攀。
杜甫|遣兴|骥子好男儿，前年学语时。问知人客姓，诵得老夫诗。世乱怜渠小，家贫仰母慈。鹿门携不遂，雁足系难期。天地军麾满，山河战角悲。傥归免相失，见日敢辞迟。
杜甫|缚鸡行|小奴缚鸡向市卖，鸡被缚急相喧争。家中厌鸡食虫蚁，不知鸡卖还遭烹。虫鸡于人何厚薄，我斥奴人解其缚。鸡虫得失无了时，注目寒江倚山阁。
杜甫|同诸公登慈恩寺塔|高标跨苍天，烈风无时休。自非旷士怀，登兹翻百忧。方知象教力，足可追冥搜。仰穿龙蛇窟，始出枝撑幽。七星在北户，河汉声西流。羲和鞭白日，少昊行清秋。秦山忽破碎，泾渭不可求。俯视但一气，焉能辨皇州。回首叫虞舜，苍梧云正愁。惜哉瑶池饮，日晏昆仑丘。黄鹄去不息，
高适|送李侍御赴安西|行子对飞蓬，金鞭指铁骢。功名万里外，心事一杯中。虏障燕支北，秦城太白东。离魂莫惆怅，看取宝刀雄。
韦应物|休假日访王侍御不遇|九日驰驱一日闲，寻君不遇又空还。怪来诗思清人骨，门对寒流雪满山。
韦应物|新秋夜寄诸弟|两地俱秋夕，相望共星河。高梧一叶下，空斋归思多。方用忧人瘼，况自抱微痾。无将别来近，颜鬓已蹉跎。
李白|望黄鹤楼|东望黄鹤山，雄雄半空出。四面生白云，中峰倚红日。岩峦行穹跨，峰嶂亦冥密。颇闻列仙人，于此学飞术。一朝向蓬海，千载空石室。金灶生烟埃，玉潭秘清谧。地古遗草木，庭寒老芝术。蹇予羡攀跻，因欲保闲逸。观奇遍诸岳，兹岭不可匹。结心寄青松，永悟客情毕。
李白|寻鲁城北范居士失道落苍耳中见范置酒摘苍耳作|雁度秋色远，日静无云时。客心不自得，浩漫将何之。忽忆范野人，闲园养幽姿。茫然起逸兴，但恐行来迟。城壕失往路，马首迷荒陂。不惜翠云裘，遂为苍耳欺。入门且一笑，把臂君为谁。酒客爱秋蔬，山盘荐霜梨。他筵不下箸，此席忘朝饥。酸枣垂北郭，寒瓜蔓东篱。
李白|赠何七判官昌浩|有时忽惆怅，匡坐至夜分。平明空啸咤，思欲解世纷。心随长风去，吹散万里云。羞作济南生，九十诵古文。不然拂剑起，沙漠收奇勋。老死阡陌间，何因扬清芬。夫子今管乐，英才冠三军。终与同出处，岂将沮溺群？
李白|赠瑕丘王少府|皎皎鸾凤姿，飘飘神仙气。梅生亦何事，来作南昌尉。清风佐鸣琴，寂寞道为贵。一见过所闻，操持难与群。毫挥鲁邑讼，目送瀛洲云。我隐屠钓下，尔当玉石分。无由接高论，空此仰清芬。
李白|江夏行|忆昔娇小姿，春心亦自持。为言嫁夫婿，得免长相思。谁知嫁商贾，令人却愁苦。自从为夫妻，何曾在乡土。去年下扬州，相送黄鹤楼。眼看帆去远，心逐江水流。只言期一载，谁谓历三秋。使妾肠欲断，恨君情悠悠。东家西舍同时发，北去南来不逾月。未知行李游何方，
李白|少年行二首|击筑饮美酒，剑歌易水湄。经过燕太子，结托并州儿。少年负壮气，奋烈自有时。因击鲁句践，争博勿相欺。五陵年少金市东，银鞍白马度春风。落花踏尽游何处，笑入胡姬酒肆中。
丘为|寻西山隐者不遇 / 山行寻隐者不遇|绝顶一茅茨，直上三十里。扣关无僮仆，窥室唯案几。若非巾柴车，应是钓秋水。差池不相见，黾勉空仰止。草色新雨中，松声晚窗里。及兹契幽绝，自足荡心耳。虽无宾主意，颇得清净理。兴尽方下山，何必待之子。
沈佺期|寒食|普天皆灭焰，匝地尽藏烟。不知何处火，来就客心然。
宋之问|陆浑山庄|归来物外情，负杖阅岩耕。源水看花入，幽林采药行。野人相问姓，山鸟自呼名。去去独吾乐，无然愧此生。
张九龄|折杨柳|纤纤折杨柳，持此寄情人。一枝何足贵，怜是故园春。迟景那能久，芳菲不及新。更愁征戍客，容鬓老边尘。
李煜|菩萨蛮·蓬莱院闭天台女|蓬莱院闭天台女，画堂昼寝人无语。抛枕翠云光，绣衣闻异香。潜来珠锁动，惊觉银屏梦。脸慢笑盈盈，相看无限情。
韩愈|青青水中蒲二首|青青中水蒲，下有一双鱼。君今上陇去，我在与谁居？青青水中蒲，长在水中居。寄语浮萍草，相随我不如。
杜甫|戏为六绝句·其一|庾信文章老更成，凌云健笔意纵横。今人嗤点流传赋，不觉前贤畏后生。
贯休|春送僧|蜀魄关关花雨深，送师冲雨到江浔。不能更折江头柳，自有青青松柏心。
鱼玄机|暮春有感寄友人|莺语惊残梦，轻妆改泪容。竹阴初月薄，江静晚烟浓。湿觜衔泥燕，香须采蕊蜂。独怜无限思，吟罢亚枝松。
鱼玄机|寄国香|旦夕醉吟身，相思又此春。雨中寄书使，窗下断肠人。山卷珠帘看，愁随芳草新。别来清宴上，几度落梁尘。
薛涛|蝉|露涤清音远，风吹数叶齐。声声似相接，各在一枝栖。
吴融|子规|举国繁华委逝川，羽毛飘荡一年年。他山叫处花成血，旧苑春来草似烟。雨暗不离浓绿树，月斜长吊欲明天。湘江日暮声凄切，愁杀行人归去船。
陆龟蒙|和袭美木兰后池三咏·白莲|素花多蒙别艳欺，此花真合在瑶池。无情有恨何人觉，月晓风清欲堕时。
陆龟蒙|秋思三首|桐露珪初落，兰风佩欲衰。不知能赋客，何似枉刀儿。谁在嫖姚幕，能教霹雳车。至今思秃尾，无以代寒菹。未得同齑杵，何时减药囊。莫言天帝醉，秦暴不灵长。
温庭筠|赠少年|江海相逢客恨多，秋风叶下洞庭波。酒酣夜别淮阴市，月照高楼一曲歌。
李群玉|江南|鳞鳞别浦起微波，泛泛轻舟桃叶歌。斜雪北风何处宿，江南一路酒旗多。
赵嘏|池上|正怜佳月夜深坐，池上暖回燕雁声。犹有渔舟系江岸，故人归尽独何情。
李商隐|板桥晓别|回望高城落晓河，长亭窗户压微波。水仙欲上鲤鱼去，一夜芙蓉红泪多。
李商隐|富平少侯|七国三边未到忧，十三身袭富平侯。不收金弹抛林外，却惜银床在井头。彩树转灯珠错落，绣檀回枕玉雕锼。当关不报侵晨客，新得佳人字莫愁。
李商隐|可叹|幸会东城宴未回，年华忧共水相催。梁家宅里秦宫入，赵后楼中赤凤来。冰簟且眠金镂枕，琼筵不醉玉交杯。宓妃愁坐芝田馆，用尽陈王八斗才。
许浑|姑苏怀古|宫馆余基辍棹过，黍苗无限独悲歌。荒台麋鹿争新草，空苑岛凫占浅莎。吴岫雨来虚槛冷，楚江风急远帆多。可怜国破忠臣死，日月东流生白波。
杜牧|屏风绝句|屏风周昉画纤腰，岁久丹青色半销。斜倚玉窗鸾发女，拂尘犹自妒娇娆。
张祜|樱桃|石榴未拆梅犹小，爱此山花四五株。斜日庭前风袅袅，碧油千片漏红珠。
姚合|迎春|半年留醉待花开，晓去迎春夜始回。风暖慢行寻曲水，天晴远望立高台。亦知无处将诗请，唯得终朝把酒催。今日柳条全弄色，游人相伴看春来。
李德裕|登崖州城作|独上高楼望帝京，鸟飞犹是半年程。青山似欲留人住，百匝千遭绕郡城。
白居易|魏王堤|花寒懒发鸟慵啼，信马闲行到日西。何处未春先有思，柳条无力魏王堤。
白居易|代迎春花招刘郎中|幸与松筠相近栽，不随桃李一时开。杏园岂敢妨君去，未有花时且看来。
白居易|新栽梅|池边新种七株梅，欲到花时点检来。莫怕长洲桃李妒，今年好为使君开。
白居易|东城桂三首|苏之东城，古吴都城也。今为樵牧之场。有桂一株，生乎城下，惜其不得地，因赋三绝句以唁之。子堕本从天竺寺，根盘今在阖闾城。当时应逐南风落，落向人间取次生。霜雪压多虽不死，荆榛长疾欲相埋。长忧落在樵人手，卖作苏州一束柴。遥知天上桂花孤，试问嫦娥更要无。
白居易|寒食夜|无月无灯寒食夜，夜深犹立暗花前。忽因时节惊年几，四十如今欠一年。
元稹|饮新酒|闻君新酒熟，况值菊花秋。莫怪平生志，图销尽日愁。
元稹|说剑|吾友有宝剑，密之如密友。我实胶漆交，中堂共杯酒。酒酣肝胆露，恨不眼前剖。高唱荆卿歌，乱击相如缶。更击复更唱，更酌亦更寿。白虹坐上飞，青蛇匣中吼。我闻音响异，疑是干将偶。为君再拜言，神物可见不。君言我所重，我自为君取。迎箧已焚香，近鞘先泽手。徐抽寸寸刃，
李贺|高轩过|韩员外愈皇甫侍御湜见过因而命作华裾织翠青如葱，金环压辔摇玲珑。马蹄隐耳声隆隆，入门下马气如虹。云是东京才子，文章巨公。二十八宿罗心胸，元精耿耿贯当中。殿前作赋声摩空，笔补造化天无功。庞眉书客感秋蓬，谁知死草生华风。我今垂翅附冥鸿，他日不羞蛇作龙。
张籍|秋山|秋山无云复无风，溪头看月出深松。草堂不闭石床静，叶间坠露声重重。
张志和|空洞歌|无自而然，自然之元；无造而化，造化之端。廓然悫然，其形团圞.反尔之视，绝尔之思，可以观。
王建|田家行|男声欣欣女颜悦，人家不怨言语别。五月虽热麦风清，檐头索索缲车鸣。野蚕作茧人不取，叶间扑扑秋蛾生。麦收上场绢在轴，的知输得官家足。不望入口复上身，且免向城卖黄犊。回家衣食无厚薄，不见县门身即乐。
刘方平|新春|南陌春风早，东邻曙色斜。一花开楚国，双燕入卢家。眠罢梳云髻，妆成上锦车。谁知如昔日，更浣越溪纱。
杜甫|白帝城最高楼|城尖径昃旌旆愁，独立缥缈之飞楼。峡坼云霾龙虎卧，江清日抱鼋鼍游。扶桑西枝对断石，弱水东影随长流。杖藜叹世者谁子，泣血迸空回白头。
杜甫|宿江边阁 / 后西阁|暝色延山径，高斋次水门。薄云岩际宿，孤月浪中翻。鹳鹤追飞静，豺狼得食喧。不眠忧战伐，无力正乾坤。
杜甫|南征|春岸桃花水，云帆枫树林。偷生长避地，适远更沾襟。老病南征日，君恩北望心。百年歌自苦，未见有知音。
杜甫|南邻|锦里先生乌角巾，园收芋栗未全贫。惯看宾客儿童喜，得食阶除鸟雀驯。秋水才深四五尺，野航恰受两三人。白沙翠竹江村暮，相对柴门月色新。
杜甫|奉陪郑驸马韦曲二首|韦曲花无赖，家家恼杀人。绿尊虽尽日，白发好禁春。石角钩衣破，藤枝刺眼新。何时占丛竹，头戴小乌巾。野寺垂杨里，春畦乱水间。美花多映竹，好鸟不归山。城郭终何事，风尘岂驻颜。谁能共公子，薄暮欲俱还。
高适|送白少府送兵之陇右|践更登陇首，远别指临洮。为问关山事，何如州县劳。军容随赤羽，树色引青袍。谁断单于臂，今年太白高。
岑参|过碛|黄沙碛里客行迷，四望云天直下低。为言地尽天还尽，行到安西更向西。
李白|田园言怀|贾谊三年谪，班超万里侯。何如牵白犊，饮水对清流。
李白|寓言三首|周公负斧扆，成王何夔夔。武王昔不豫，剪爪投河湄。贤圣遇谗慝，不免人君疑。天风拔大木，禾黍咸伤萎。管蔡扇苍蝇，公赋鸱鸮诗。金縢若不启，忠信谁明之。摇裔双彩凤，婉娈三青禽。往还瑶台里，鸣舞玉山岑。以欢秦娥意，复得王母心。区区精卫鸟，衔木空哀吟。长安春色归，
李白|登瓦官阁|晨登瓦官阁，极眺金陵城。钟山对北户，淮水入南荣。漫漫雨花落，嘈嘈天乐鸣。两廊振法鼓，四角吟风筝。杳出霄汉上，仰攀日月行。山空霸气灭，地古寒阴生。寥廓云海晚，苍茫宫观平。门馀阊阖字，楼识凤凰名。雷作百山动，神扶万栱倾。灵光何足贵?长此镇吴京。
李白|驾去温泉后赠杨山人|少年落魄楚汉间，风尘萧瑟多苦颜。自言管葛竟谁许，长吁莫错还闭关。一朝君王垂拂拭，剖心输丹雪胸臆。忽蒙白日回景光，直上青云生羽翼。幸陪鸾辇出鸿都，身骑飞龙天马驹。王公大人借颜色，金璋紫绶来相趋。当时结交何纷纷，片言道合惟有君。待吾尽节报明主，然后相携卧白云。
王昌龄|送狄宗亨|秋在水清山暮蝉，洛阳树色鸣皋烟。送君归去愁不尽，又惜空度凉风天。
王昌龄|观猎|角鹰初下秋草稀，铁骢抛鞚去如飞。少年猎得平原兔，马后横捎意气归。
贺知章|唐禅社首乐章。太和|肃我成命，於昭黄祇.裘冕而祀，陟降在斯。五音克备，八变聿施。缉熙肆靖，厥心匪离。
张说|送梁六自洞庭山作|巴陵一望洞庭秋，日见孤峰水上浮。闻道神仙不可接，心随湖水共悠悠。
张说|邺都引|君不见魏武草创争天禄，群雄睚毗相驰逐。昼携壮士破坚阵，夜接词人赋华屋。都邑缭绕西山阳，桑榆汗漫漳河曲。城郭为墟人代改，但见西园明月在。邺旁高冢多贵臣，蛾眉曼睩共灰尘。试上铜台歌舞处，惟有秋风愁杀人。
王勃|重别薛华|明月沉珠浦，秋风濯锦川。楼台临绝岸，洲渚亘长天。旅泊成千里，栖遑共百年。穷途唯有泪，还望独潸然。
杨炯|梅花落|窗外一株梅，寒花五出开。影随朝日远，香逐便风来。泣对铜钩障，愁看玉镜台。行人断消息，春恨几裴回。
虞世南|咏舞|繁弦奏渌水，长袖转回鸾。一双俱应节，还似镜中看。
虞世南|出塞|上将三略远，元戎九命尊。缅怀古人节，思酬明主恩。山西多勇气，塞北有游魂。扬桴上陇坂，勒骑下平原。誓将绝沙漠，悠然去玉门。轻赍不遑舍，惊策骛戎轩。凛凛边风急，萧萧征马烦。雪暗天山道，冰塞交河源。雾锋黯无色，霜旗冻不翻。耿介倚长剑，日落风尘昏。
李白|行行游且猎篇|边城儿，生年不读一字书，但知游猎夸轻趫。胡马秋肥宜白草，骑来蹑影何矜骄。金鞭拂雪挥鸣鞘，半酣呼鹰出远郊。弓弯满月不虚发，双鸧迸落连飞髇。海边观者皆辟易，猛气英风振沙碛。儒生不及游侠人，白首下帷复何益！
温庭筠|菩萨蛮·玉楼明月长相忆|玉楼明月长相忆，柳丝袅娜春无力。门外草萋萋，送君闻马嘶。画罗金翡翠，香烛销成泪。花落子规啼，绿窗残梦迷。
温庭筠|河传·湖上|湖上。闲望。雨萧萧。烟浦花桥路遥。谢娘翠蛾愁不销。终朝。梦魂迷晚潮。荡子天涯归棹远。春已晚。莺语空肠断。若耶溪，溪水西。柳堤。不闻郎马嘶。
温庭筠|南歌子·倭堕低梳髻|倭堕低梳髻，连娟细扫眉。终日两相思。为君憔悴尽，百花时。
韦庄|木兰花·独上小楼春欲暮|独上小楼春欲暮，愁望玉关芳草路。消息断，不逢人，却敛细眉归绣户。坐看落花空叹息，罗袂湿斑红泪滴。千山万水不曾行，魂梦欲教何处觅？
杜光庭|读书台|山中犹有读书台，风扫晴岚画障开。华月冰壶依旧在，青莲居士几时来。
齐己|中秋月|空碧无云露湿衣，群星光外涌清规。东楼莫碍渐高势，四海待看当午时。还许分明吟皓魄，肯教幽暗取丹枝。可怜半夜婵娟影，正对五侯残酒池。
鱼玄机|闺怨|靡芜盈手泣斜晖，闻道邻家夫婿归。别日南鸿才北去，今朝北雁又南飞。春来秋去相思在，秋去春来信息稀。扃闭朱门人不到，砧声何事透罗帏。
徐夤|张仪|荆楚南来又北归，分明舌在不应违。怀王本是无心者，笼得苍蝇却放飞。
韦庄|衢州江上别李秀才|千山红树万山云，把酒相看日又曛。一曲离歌两行泪，更知何地再逢君。
郑谷|中年|漠漠秦云淡淡天，新年景象入中年。情多最恨花无语，愁破方知酒有权。苔色满墙寻故第，雨声一夜忆春田。衰迟自喜添诗学，更把前题改数联。
秦韬玉|春雪|云重寒空思寂寥，玉尘如糁满春朝。片才著地轻轻陷，力不禁风旋旋销。惹砌任他香粉妒，萦丛自学小梅娇。谁家醉卷珠帘看，弦管堂深暖易调。
罗隐|菊|篱落岁云暮，数枝聊自芳。雪裁纤蕊密，金拆小苞香。千载白衣酒，一生青女霜。春丛莫轻薄，彼此有行藏。
罗隐|登夏州城楼|寒城猎猎戍旗风，独倚危楼怅望中。万里山河唐土地，千年魂魄晋英雄。离心不忍听边马，往事应须问塞鸿。好脱儒冠从校尉，一枝长戟六钧弓。
马戴|过野叟居|野人闲种树，树老野人前。居止白云内，渔樵沧海边。呼儿采山药，放犊饮溪泉。自著养生论，无烦忧暮年。
薛逢|观猎|马缩寒毛鹰落膘，角弓初暖箭新调。平原踏尽无禽出，竟日翻身望碧霄。
李商隐|景阳井|景阳宫井剩堪悲，不尽龙鸾誓死期。肠断吴王宫外水，浊泥犹得葬西施。
李商隐|韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外二首|十岁裁诗走马成，冷灰残烛动离情。桐花万里丹山路，雏凤清于老凤声。剑栈风樯各苦辛，别时冰雪到时春。为凭何逊休联句，瘦尽东阳姓沈人。
李商隐|房中曲|蔷薇泣幽素，翠带花钱小。娇郎痴若云，抱日西帘晓。枕是龙宫石，割得秋波色。玉簟失柔肤，但见蒙罗碧。忆得前年春，未语含悲辛。归来已不见，锦瑟长于人。今日涧底松，明日山头檗。愁到天池翻，相看不相识。
李商隐|无题|近知名阿侯，住处小江流。腰细不胜舞，眉长惟是愁。黄金堪作屋，何不作重楼。
杜牧|云|东西那有碍，出处岂虚心。晓入洞庭阔，暮归巫峡深。渡江随鸟影，拥树隔猿吟。莫隐高唐去，枯苗待作霖。
白居易|哭刘尚书梦得二首|四海齐名白与刘，百年交分两绸缪。同贫同病退闲日，一死一生临老头。杯酒英雄君与操，文章微婉我知丘。贤豪虽殁精灵在，应共微之地下游。今日哭君吾道孤，寝门泪满白髭须。不知箭折弓何用？兼恐唇亡齿亦枯！窅窅穷泉埋宝玉，骎骎落景挂桑榆。夜台幕齿期非远，但问前头相见无。
白居易|潮|早潮才落晚潮来，一月周流六十回。不独光阴朝复暮，杭州老去被潮催。
白居易|紫阳花|何年植向仙坛上，早晚移栽到梵家。虽在人间人不识，与君名作紫阳花。
白居易|寒闺怨|寒月沉沉洞房静，真珠帘外梧桐影。秋霜欲下手先知，灯底裁缝剪刀冷。
白居易|白鹭|人生四十未全衰，我为愁多白发垂。何故水边双白鹭，无愁头上亦垂丝。
元稹|古决绝词|乍可为天上牵牛织女星，不愿为庭前红槿枝。七月七日一相见，相见故心终不移。那能朝开暮飞去，一任东西南北吹。分不两相守，恨不两相思。对面且如此，背面当可知。春风撩乱伯劳语，况是此时抛去时。握手苦相问，竟不言后期。君情既决绝，妾意已参差。借如死生别，安得长苦悲。
卢仝|走笔谢孟谏议寄新茶|日高丈五睡正浓，军将打门惊周公。口云谏议送书信，白绢斜封三道印。开缄宛见谏议面，手阅月团三百片。闻道新年入山里，蛰虫惊动春风起。天子须尝阳羡茶，百草不敢先开花。仁风暗结珠琲瓃，先春抽出黄金芽。摘鲜焙芳旋封裹，至精至好且不奢。至尊之馀合王公，何事便到山人家。
张籍|牧童词|远牧牛，绕村四面禾黍稠。陂中饥乌啄牛背，令我不得戏垄头。入陂草多牛散行，白犊时向芦中鸣。隔堤吹叶应同伴，还鼓长鞭三四声。牛牛食草莫相触，官家截尔头上角。
刘禹锡|杏园花下酬乐天见赠|二十馀年作逐臣，归来还见曲江春。游人莫笑白头醉，老醉花间有几人。
刘禹锡|听旧宫中乐人穆氏唱歌|曾随织女渡天河，记得云间第一歌。休唱贞元供奉曲，当时朝士已无多。
柳宗元|冉溪|少时陈力希公侯，许国不复为身谋。风波一跌逝万里，壮心瓦解空缧囚。缧囚终老无余事，愿卜湘西冉溪地。却学寿张樊敬侯，种漆南园待成器。
韩愈|南山诗|吾闻京城南，兹惟群山囿。东西两际海，巨细难悉究。山经及地志，茫昧非受授。团辞试提挈，挂一念万漏。欲休谅不能，粗叙所经觏。尝升崇丘望，戢戢见相凑。晴明出棱角，缕脉碎分绣。蒸岚相澒洞，表里忽通透。无风自飘簸，融液煦柔茂。横云时平凝，点点露数岫。
王建|野菊|晚艳出荒篱，冷香著秋水。忆向山中见，伴蛩石壁里。
畅诸|早春|献岁春犹浅，园林未尽开。雪和新雨落，风带旧寒来。听鸟闻归雁，看花识早梅。生涯知几日，更被一年催。
戴叔伦|新年第二夜答处上人宿玉芝观见寄|阳春已三日，会友闻昨夜。可爱剡溪僧，独寻陶景舍。
杜甫|堂成|背郭堂成荫白茅，缘江路熟俯青郊。桤林碍日吟风叶，笼竹和烟滴露梢。暂止飞乌将数子，频来语燕定新巢。旁人错比扬雄宅，懒惰无心作解嘲。
杜甫|重经昭陵|草昧英雄起，讴歌历数归。风尘三尺剑，社稷一戎衣。翼亮贞文德，丕承戢武威。圣图天广大，宗祀日光辉。陵寝盘空曲，熊罴守翠微。再窥松柏路，还见五云飞。
高适|淇上酬薛三据兼寄郭少府微|自从别京华，我心乃萧索。十年守章句，万事空寥落。北上登蓟门，茫茫见沙漠。倚剑对风尘，慨然思卫霍。拂衣去燕赵，驱马怅不乐。天长沧洲路，日暮邯郸郭。酒肆或淹留，渔潭屡栖泊。独行备艰险，所见穷善恶。永愿拯刍荛，孰云干鼎镬。皇情念淳古，时俗何浮薄。理道资任贤，
李白|岘山怀古|访古登岘首，凭高眺襄中。天清远峰出，水落寒沙空。弄珠见游女，醉酒怀山公。感叹发秋兴，长松鸣夜风。
李白|挂席江上待月有怀|待月月未出，望江江自流。倏忽城西郭，青天悬玉钩。素华虽可揽，清景不同游。耿耿金波里，空瞻鳷鹊楼。
李白|登锦城散花楼|日照锦城头，朝光散花楼。金窗夹绣户，珠箔悬银钩。飞梯绿云中，极目散我忧。暮雨向三峡，春江绕双流。今来一登望，如上九天游。
李白|天台晓望|天台邻四明，华顶高百越。门标赤城霞，楼栖沧岛月。凭高登远览，直下见溟渤。云垂大鹏翻，波动巨鳌没。风潮争汹涌，神怪何翕忽。观奇迹无倪，好道心不歇。攀条摘朱实，服药炼金骨。安得生羽毛，千春卧蓬阙？
李白|赋得白鹭鸶送宋少府入三峡|白鹭拳一足，月明秋水寒。人惊远飞去，直向使君滩。
李白|寄东鲁二稚子|吴地桑叶绿，吴蚕已三眠。我家寄东鲁，谁种龟阴田？春事已不及，江行复茫然。南风吹归心，飞堕酒楼前。楼东一株桃，枝叶拂青烟。此树我所种，别来向三年。桃今与楼齐，我行尚未旋。娇女字平阳，折花倚桃边。折花不见我，泪下如流泉。小儿名伯禽，与姊亦齐肩。双行桃树下，
李白|山人劝酒|苍苍云松，落落绮皓。春风尔来为阿谁，蝴蝶忽然满芳草。秀眉霜雪颜桃花，骨青髓绿长美好。称是秦时避世人，劝酒相欢不知老。各守麋鹿志，耻随龙虎争。欻起佐太子，汉王乃复惊。顾谓戚夫人，彼翁羽翼成。归来商山下，泛若云无情。举觞酹巢由，洗耳何独清。浩歌望嵩岳，意气还相倾。
王昌龄|听流人水调子|孤舟微月对枫林，分付鸣筝与客心。岭色千重万重雨，断弦收与泪痕深。
王昌龄|青楼曲二首|白马金鞍从武皇，旌旗十万宿长杨。楼头小妇鸣筝坐，遥见飞尘入建章。驰道杨花满御沟，红妆缦绾上青楼。金章紫绶千馀骑，夫婿朝回初拜侯。
祖咏|江南旅情|楚山不可极，归路但萧条。海色晴看雨，江声夜听潮。剑留南斗近，书寄北风遥。为报空潭橘，无媒寄洛桥。
王维|田园乐七首（一作辋川六言，第六首一作皇甫曾诗）|厌见千门万户，经过北里南邻。官府鸣珂有底，崆峒散发何人。再见封侯万户，立谈赐璧一双。讵胜耦耕南亩，何如高卧东窗。采菱渡头风急，策杖林西日斜。杏树坛边渔父，桃花源里人家。萋萋春草秋绿，落落长松夏寒。牛羊自归村巷，童稚不识衣冠。山下孤烟远村，天边独树高原。
王维|送友人南归|万里春应尽，三江雁亦稀。连天汉水广，孤客郢城归。郧国稻苗秀，楚人菰米肥。悬知倚门望，遥识老莱衣。
李峤|马|天马本来东，嘶惊御史骢。苍龙遥逐日，紫燕迥追风。明月来鞍上，浮云落盖中。得随穆天子，何假唐成公。
李峤|江|日夕三江望，灵潮万里回。霞津锦浪动，月浦练花开。湍似黄牛去，涛从白马来。英灵已杰出，谁识卿云才。
王勃|春日还郊|闲情兼嘿语，携杖赴岩泉。草绿萦新带，榆青缀古钱。鱼床侵岸水，鸟路入山烟。还题平子赋，花树满春田。
卢照邻|狱中学骚体|夫何秋夜之无情兮，皎皛悠悠而太长。圜户杳其幽邃兮，愁人披此严霜。见河汉之西落，闻鸿雁之南翔。山有桂兮桂有芳，心思君兮君不将。忧与忧兮相积，欢与欢兮两忘。风袅袅兮木纷纷，凋绿叶兮吹白云。寸步千里兮不相闻，思公子兮日将曛。林已暮兮鸟群飞，重门掩兮人径稀。
李煜|秋莺|残莺何事不知秋，横过幽林尚独游。老舌百般倾耳听，深黄一点入烟流。栖迟背世同悲鲁，浏亮如笙碎在缑。莫更留连好归去，露华凄冷蓼花愁。
武则天|早春夜宴|九春开上节，千门敞夜扉。兰灯吐新焰，桂魄朗圆辉。送酒惟须满，流杯不用稀。务使霞浆兴，方乘泛洛归。
李世民|帝京篇十首|秦川雄帝宅，函谷壮皇居。绮殿千寻起，离宫百雉馀。连薨遥接汉，飞观迥凌虚。云日隐层阙，风烟出绮疏。岩廊罢机务，崇文聊驻辇。玉匣启龙图，金绳披凤篆。韦编断仍续，缥帙舒还卷。对此乃淹留，欹案观坟典。移步出词林，停舆欣武宴。雕弓写明月，骏马疑流电。惊雁落虚弦，
温庭筠|菩萨蛮·宝函钿雀金鸂鶒|宝函钿雀金鸂鶒，沉香阁上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知？
韩愈|子产不毁乡校颂|我思古人，伊郑之侨。以礼相国，人未安其教；游于乡之校，众口嚣嚣。或谓子产：毁乡校则止。曰：何患焉？可以成美。夫岂多言，亦各其志：善也吾行，不善吾避；维善维否，我于此视。川不可防，言不可弭。下塞上聋，邦其倾矣。既乡校不毁，而郑国以理。在周之兴，养老乞言；
温庭筠|酒泉子·花映柳条|花映柳条，闲向绿萍池上。凭栏干，窥细浪，雨萧萧。近来音信两疏索，洞房空寂寞。掩银屏，垂翠箔，度春宵。
薛昭蕴|谒金门·春满院|春满院，叠损罗衣金线。睡觉水精帘未卷，檐前双语燕。斜掩金铺一扇，满地落花千片。早是相思肠欲断，忍交频梦见！
温庭筠|荷叶杯·楚女欲归南浦|楚女欲归南浦，朝雨。湿愁红，小船摇漾入花里。波起，隔西风。
吕岩|绍兴道会|偶乘青帝出蓬莱，剑戟峥嵘遍九垓。我在目前人不识，为留一笠莫沉埋。
吕岩|潭州鹤会|这回相见不无缘，满院风光小洞天。一剑当空又飞去，洞庭惊起老龙眠。
齐己|咏茶十二韵|百草让为灵，功先百草成。甘传天下口，贵占火前名。出处春无雁，收时谷有莺。封题从泽国，贡献入秦京。嗅觉精新极，尝知骨自轻。研通天柱响，摘绕蜀山明。赋客秋吟起，禅师昼卧惊。角开香满室，炉动绿凝铛。晚忆凉泉对，闲思异果平。松黄干旋泛，云母滑随倾。颇贵高人寄，
贯休|善哉行·伤古曲无知音|有美一人兮，婉如青扬。识曲别音兮，令姿煌煌。绣袂捧琴兮，登君子堂。如彼萱草兮，使我忧忘。欲赠之以紫玉尺，白银铛。久不见之兮，湘水茫茫。
鱼玄机|折杨柳|朝朝送别泣花钿，折尽春风杨柳烟。愿得西山无树木，免教人作泪悬悬。
韦庄|赠边将|昔因征远向金微，马出榆关一鸟飞。万里只携孤剑去，十年空逐塞鸿归。手招都护新降虏，身著文皇旧赐衣。只待烟尘报天子，满头霜雪为兵机。
韩偓|深院|鹅儿唼啑栀黄觜，凤子轻盈腻粉腰。深院下帘人昼寝，红蔷薇架碧芭蕉。
郑谷|杏花|不学梅欺雪，轻红照碧池。小桃新谢后，双燕却来时。香属登龙客，烟笼宿蝶枝。临轩须貌取，风雨易离披。
罗邺|蜡烛|暖香红焰一时燃，缇幕初垂月落天。堪恨兰堂别离夜，如珠似泪滴樽前。
司空图|杏花|诗家偏为此伤情，品韵由来莫与争。解笑亦应兼解语，只应慵语倩莺声。
司空图|山中|凡鸟爱喧人静处，闲云似妒月明时。世间万事非吾事，只愧秋来未有诗。
温庭筠|雪二首|砚水池先冻，窗风酒易消。鸦声出山郭，人迹过村桥。稍急方萦转，才深未寂寥。细光穿暗隙，轻白驻寒条。草静封还折，松欹堕复摇。谢庄今病眼，无意坐通宵。羸骖出更慵，林寺已疏钟。踏紧寒声涩，飞交细点重。圃斜人过迹，阶静鸟行踪。寂寞梁鸿病，谁人代夜舂。
温庭筠|嘲春风|春风何处好？别殿饶芳草。苒嫋转鸾旗，萎蕤吹雉葆。扬芳历九门，澹荡入兰荪。争奈白团扇，时时偷主恩。
李群玉|同郑相并歌姬小饮戏赠 / 杜丞相悰筵中赠美人|裙拖六幅湘江水，鬓耸巫山一段云。风格只应天上有，歌声岂合世间闻。胸前瑞雪灯斜照，眼底桃花酒半醺。不是相如怜赋客，争教容易见文君。
李商隐|重有感|玉帐牙旗得上游，安危须共主君忧。窦融表已来关右，陶侃军宜次石头。岂有蛟龙愁失水，更无鹰隼与高秋！昼号夜哭兼幽显，早晚星关雪涕收？
李商隐|一片|一片非烟隔九枝，蓬峦仙仗俨云旗。天泉水暖龙吟细，露畹春多凤舞迟。榆荚散来星斗转，桂花寻去月轮移。人间桑海朝朝变，莫遣佳期更后期。
白居易|柳絮|三月尽是头白日，与春老别更依依。凭莺为向杨花道，绊惹春风莫放归。
白居易|后宫词|雨露由来一点恩，争能遍布及千门。三千宫女胭脂面，几个春来无泪痕。
白居易|种桃杏|无论海角与天涯，大抵心安即是家。路远谁能念乡曲，年深兼欲忘京华。忠州且作三年计，种杏栽桃拟待花。
白居易|彭蠡湖晚归|彭蠡湖天晚，桃花水气春。鸟飞千白点，日没半红轮。何必为迁客，无劳是病身。但来临此望，少有不愁人。
白居易|冬至夜怀湘灵|艳质无由见，寒衾不可亲。何堪最长夜，俱作独眠人。
孟郊|观种树|种树皆待春，春至难久留。君看朝夕花，谁免离别愁。心意已零落，种之仍未休。胡为好奇者，无事自买忧。
刘禹锡|尝茶|生拍芳丛鹰觜芽，老郎封寄谪仙家。今宵更有湘江月，照出菲菲满碗花。
刘禹锡|再授连州至衡阳酬柳柳州赠别|去国十年同赴召，渡湘千里又分歧。重临事异黄丞相，三黜名惭柳士师。归目并随回雁尽，愁肠正遇断猿时。桂江东过连山下，相望长吟有所思。
韩愈|醉留东野|昔年因读李白杜甫诗，长恨二人不相从。吾与东野生并世，如何复蹑二子踪。东野不得官，白首夸龙钟。韩子稍奸黠，自惭青蒿倚长松。低头拜东野，原得终始如駏蛩。东野不回头，有如寸筳撞巨钟。吾愿身为云，东野变为龙。四方上下逐东野，虽有离别无由逢？
李端|妾薄命|忆妾初嫁君，花鬟如绿云，回灯入绮帐，转面脱罗裙。折步教人学，偷香与客熏。容颜南国重，名字北方闻。一从失恩意，转觉身憔悴。对镜不梳头，倚窗空落泪。新人莫恃新，秋至会无春。从来闭在长门者，必是宫中第一人。
杜甫|野望|纳纳乾坤大，行行郡国遥。云山兼五岭，风壤带三苗。野树侵江阔，春蒲长雪消。扁舟空老去，无补圣明朝。
杜甫|简吴郎司法|有客乘舸自忠州，遣骑安置瀼西头。古堂本买藉疏豁，借汝迁居停宴游。云石荧荧高叶曙，风江飒飒乱帆秋。却为姻娅过逢地，许坐曾轩数散愁。
杜甫|云|龙似瞿唐会，江依白帝深。终年常起峡，每夜必通林。收获辞霜渚，分明在夕岑。高斋非一处，秀气豁烦襟。
杜甫|月|四更山吐月，残夜水明楼。尘匣元开镜，风帘自上钩。兔应疑鹤发，蟾亦恋貂裘。斟酌姮娥寡，天寒耐九秋。
杜甫|客亭|秋窗犹曙色，落木更天风。日出寒山外，江流宿雾中。圣朝无弃物，老病已成翁。多少残生事，飘零任转蓬。
杜甫|落日|落日在帘钩，溪边春事幽。芳菲缘岸圃，樵爨倚滩舟。啅雀争枝坠，飞虫满院游。浊醪谁造汝，一酌散千忧。
岑参|秋思|那知芳岁晚，坐见寒叶堕。吾不如腐草，翻飞作萤火。
李白|雨后望月|四郊阴霭散，开户半蟾生。万里舒霜合，一条江练横。出时山眼白，高后海心明。为惜如团扇，长吟到五更。
李白|咏桂|世人种桃李，皆在金张门。攀折争捷径，及此春风暄。一朝天霜下，荣耀难久存。安知南山桂，绿叶垂芳根。清阴亦可托，何惜树君园。
李白|庐江主人妇|孔雀东飞何处栖，庐江小吏仲卿妻。为客裁缝君自见，城乌独宿夜空啼。
李白|金陵三首|晋家南渡日，此地旧长安。地即帝王宅，山为龙虎盘。金陵空壮观，天堑净波澜。醉客回桡去，吴歌且自欢。地拥金陵势，城回江水流。当时百万户，夹道起朱楼。亡国生春草，王宫没古丘。空余后湖月，波上对瀛州。六代兴亡国，三杯为尔歌。苑方秦地少，山似洛阳多。古殿吴花草，
李白|下泾县陵阳溪至涩滩|涩滩鸣嘈嘈，两山足猿猱。白波若卷雪，侧足不容舠。渔子与舟人，撑折万张篙。
李白|谒老君庙|先君怀圣德，灵庙肃神心。草合人踪断，尘浓鸟迹深。流沙丹灶灭，关路紫烟沉。独伤千载后，空余松柏林。
李白|江上望皖公山|奇峰出奇云，秀木含秀气。清晏皖公山，巉绝称人意。独游沧江上，终日淡无味。但爱兹岭高，何由讨灵异。默然遥相许，欲往心莫遂。待吾还丹成，投迹归此地。
李白|登金陵冶城西北谢安墩|晋室昔横溃，永嘉遂南奔。沙尘何茫茫，龙虎斗朝昏。胡马风汉草，天骄蹙中原。哲匠感颓运，云鹏忽飞翻。组练照楚国，旌旗连海门。西秦百万众，戈甲如云屯。投鞭可填江，一扫不足论。皇运有返正，丑虏无遗魂。谈笑遏横流，苍生望斯存。冶城访古迹，犹有谢安墩。凭览周地险，
李白|望九华赠青阳韦仲堪|昔在九江上，遥望九华峰。天河挂绿水，秀出九芙蓉。我欲一挥手，谁人可相从。君为东道主，于此卧云松。
李白|赠参寥子|白鹤飞天书，南荆访高士。五云在岘山，果得参寥子。肮脏辞故园，昂藏入君门。天子分玉帛，百官接话言。毫墨时洒落，探玄有奇作。著论穷天人，千春秘麟阁。长揖不受官，拂衣归林峦。余亦去金马，藤萝同所欢。相思在何处？桂树青云端。
李白|赠薛校书|我有吴趋曲，无人知此音。姑苏成蔓草，麋鹿空悲吟。未夸观涛作，空郁钓鳌心。举手谢东海，虚行归故林。
李白|酬殷明佐见赠五云裘歌|我吟谢脁诗上语，朔风飒飒吹飞雨。谢脁已没青山空，后来继之有殷公。粉图珍裘五云色，晔如晴天散彩虹。文章彪炳光陆离，应是素娥玉女之所为。轻如松花落金粉，浓似苔锦含碧滋。远山积翠横海岛，残霞飞丹映江草。凝毫采掇花露容，几年功成夺天造。故人赠我我不违，著令山水含清晖。
李白|当涂赵炎少府粉图山水歌|峨眉高出西极天，罗浮直与南溟连。名公绎思挥彩笔，驱山走海置眼前。满堂空翠如可扫，赤城霞气苍梧烟。洞庭潇湘意渺绵，三江七泽情洄沿。惊涛汹涌向何处，孤舟一去迷归年。征帆不动亦不旋，飘如随风落天边。心摇目断兴难尽，几时可到三山巅。西峰峥嵘喷流泉，横石蹙水波潺湲。
李白|秦女卷衣|天子居未央，妾侍卷衣裳。顾无紫宫宠，敢拂黄金床。水至亦不去，熊来尚可当。微身奉日月，飘若萤之光。愿君采葑菲，无以下体妨。
李白|鞠歌行|玉不自言如桃李，鱼目笑之卞和耻。楚国青蝇何太多，连城白璧遭谗毁。荆山长号泣血人，忠臣死为刖足鬼。听曲知甯戚，夷吾因小妻。秦穆五羊皮，买死百里奚。洗拂青云上，当时贱如泥。朝歌鼓刀叟，虎变磻溪中。一举钓六合，遂荒营丘东。平生渭水曲，谁识此老翁。奈何今之人，
李白|日出行 / 日出入行|日出东方隈，似从地底来。历天又复入西海，六龙所舍安在哉？其始与终古不息，人非元气，安得与之久徘徊？草不谢荣于春风，木不怨落于秋天。谁挥鞭策驱四运？万物兴歇皆自然。羲和！羲和！汝奚汩没于荒淫之波？鲁阳何德，驻景挥戈？逆道违天，矫诬实多。吾将囊括大块，
王翰|饮马长城窟行（一作古长城吟）|长安少年无远图，一生惟羡执金吾。麒麟前殿拜天子，走马西击长城胡。胡沙猎猎吹人面，汉虏相逢不相见。遥闻鼙鼓动地来，传道单于夜犹战。此时顾恩宁顾身，为君一行摧万人。壮士挥戈回白日，单于溅血染朱轮。归来饮马长城窟，长城道傍多白骨。问之耆老何代人，云是秦王筑城卒。
刘长卿|送李中丞之襄州 / 送李中丞归汉阳别业|流落征南将，曾驱十万师。罢归无旧业，老去恋明时。独立三边静，轻生一剑知。茫茫江汉上，日暮欲何之。
王昌龄|行路难|双丝作绠系银瓶，百尺寒泉辘轳上。悬丝一绝不可望，似妾倾心在君掌。人生意气好迁捐，只重狂花不重贤。宴罢调筝奏离鹤，回娇转盼泣君前。君不见，眼前事，岂保须臾心勿异。西山日下雨足稀，侧有浮云无所寄。但愿莫忘前者言，锉骨黄尘亦无愧。行路难，劝君酒，莫辞烦，
王维|辋川集。栾家濑|飒飒秋雨中，浅浅石溜泻。跳波自相溅，白鹭惊复下。
王维|辋川别业|不到东山向一年，归来才及种春田。雨中草色绿堪染，水上桃花红欲然。优娄比丘经论学，伛偻丈人乡里贤。披衣倒屣且相见，相欢语笑衡门前。
王维|夷门歌|七雄雄雌犹未分，攻城杀将何纷纷。秦兵益围邯郸急，魏王不救平原君。公子为嬴停驷马，执辔愈恭意愈下。亥为屠肆鼓刀人，嬴乃夷门抱关者。非但慷慨献良谋，意气兼将身命酬。向风刎颈送公子，七十老翁何所求。
张说|钦州守岁|故岁今宵尽，新年明旦来。愁心随斗柄，东北望春回。
骆宾王|晚度天山有怀京邑|忽上天山路，依然想物华。云疑上苑叶，雪似御沟花。行叹戎麾远，坐怜衣带赊。交河浮绝塞，弱水浸流沙。旅思徒漂梗，归期未及瓜。宁知心断绝，夜夜泣胡笳。
李峤|汾阴行|君不见昔日西京全盛时，汾阴后土亲祭祀。斋宫宿寝设储供，撞钟鸣鼓树羽旂。汉家五叶才且雄，宾延万灵朝九戎。柏梁赋诗高宴罢，诏书法驾幸河东。河东太守亲扫除，奉迎至尊导鸾舆。五营夹道列容卫，三河纵观空里闾。回旌驻跸降灵场，焚香奠醑邀百祥。金鼎发色正焜煌，
王勃|冬郊行望|桂密岩花白，梨疏林叶红。江皋寒望尽，归念断征篷。
白居易|竹枝词·瞿塘峡口水烟低|瞿塘峡口冷烟低，白帝城头月向西。唱到竹枝声咽处，寒猿晴鸟一时啼。竹枝苦怨怨何人，夜静山空歇又闻。蛮儿巴女齐声唱，愁杀江楼病使君。巴东船舫上巴西，波面风生雨脚齐。水蓼冷花红蔟蔟，江蓠湿叶碧萋萋。江畔谁人唱竹枝，前声断咽后声迟。怪来调苦缘词苦，多是通州司马诗。
李白|猛虎行|朝作猛虎行，暮作猛虎吟。肠断非关陇头水，泪下不为雍门琴。旌旗缤纷两河道，战鼓惊山欲倾倒。秦人半作燕地囚，胡马翻衔洛阳草。一输一失关下兵，朝降夕叛幽蓟城。巨鳌未斩海水动，鱼龙奔走安得宁。颇似楚汉时，翻覆无定止。朝过博浪沙，暮入淮阴市。张良未遇韩信贫，
李白|登高丘而望远|登高丘而望远海，六鳌骨已霜，三山流安在？扶桑半摧折，白日沉光彩。银台金阙如梦中，秦皇汉武空相待。精卫费木石，鼋鼍无所凭。君不见骊山茂陵尽灰灭，牧羊之子来攀登。盗贼劫宝玉，精灵竟何能。穷兵黩武今如此，鼎湖飞龙安可乘？
李煜|书琵琶背|侁自肩如削，难胜数缕绦。天香留凤尾，馀暖在檀槽。
武则天|唐明堂乐章。登歌|礼崇宗祀，志表严禋。笙镛合奏，文物惟新。敬遵茂典，敢择良辰。絜诚斯著，奠谒方申。
李治|守岁|今宵冬律尽，来朝丽景新。花馀凝地雪，条含暖吹分。绶吐芽犹嫩，冰□已镂津。薄红梅色冷，浅绿柳轻春。送迎交两节，暄寒变一辰。
李白|古风·其一|羽檄如流星，虎符合专城；喧呼救边急，群鸟皆夜鸣。白日曜紫微，三公运权衡；天地皆得一，澹然四海清。借问此何为？答言楚征兵；渡泸及五月，将赴云南征。怯卒非战士，炎方难远行。长号别严亲，日月惨光晶。泣尽继以血，心摧两无声。困兽当猛虎，穷鱼饵奔鲸；千去不一还，
杜甫|绝句漫兴九首·其九|眼见客愁愁不醒，无赖春色到江亭。即遣花开深造次，便觉莺语太丁宁。
杜甫|绝句漫兴九首·其一|隔户杨柳弱袅袅，恰似十五女儿腰。谓谁朝来不作意，狂风挽断最长条。
柳宗元|永州韦使君新堂记|将为穹谷嵁岩渊池于郊邑之中，则必辇山石，沟涧壑，陵绝险阻，疲极人力，乃可以有为也。然而求天作地生之状，咸无得焉。逸其人，因其地，全其天，昔之所难，今于是乎在。永州实惟九疑之麓。其始度土者，环山为城。有石焉，翳于奥草；有泉焉，伏于土涂。蛇虺之所蟠，狸鼠之所游。
韩愈|应科目时与人书|月日，愈再拜：天地之滨，大江之濆，有怪物焉，盖非常鳞凡介之品匹俦也。其得水，变化风雨，上下于天不难也。其不及水，盖寻常尺寸之间耳，无高山大陵旷途绝险为之关隔也，其穷涸，不能自致乎水，为獱獭之笑者，盖十八九矣。如有力者，哀其穷而运转之，盖一举手一投足之劳也。
温庭筠|南歌子·手里金鹦鹉|手里金鹦鹉，胸前绣凤凰。偷眼暗形相，不如从嫁与，作鸳鸯。
薛昭蕴|浣溪沙·握手河桥柳似金|握手河桥柳似金；蜂须轻惹百花心，蕙风兰思寄清琴。意满便同春水满，情深还似酒杯深，楚烟湘月两沈沈。
张泌|南歌子·柳色遮楼暗|柳色遮楼暗，桐花落砌香。画堂开处远风凉。高卷水晶帘额、衬斜阳。
薛昭蕴|小重山·秋到长门秋草黄|秋到长门秋草黄。画梁双燕去，出宫墙。玉箫无复理霓裳。金蝉坠，鸾镜掩休妆。忆昔在昭阳。舞衣红缓带，绣鸳鸯。至今犹惹御炉香。魂梦断，愁听漏更长。
李白|桂殿秋|仙女下，董双成，汉殿夜凉吹玉笙。曲终却从仙官去，万户千门惟月明。河汉女，玉炼颜，云輧往往在人间。九霄有路去无迹，袅袅香风生佩环。
齐己|行路难|下浸与高盘，不为行路难。是非真险恶，翻覆作峰峦。漆愧同时黑，朱惭巧处丹。令人畏相识，欲画白云看。
鱼玄机|寓言|红桃处处春色，碧柳家家月明。楼上新妆待夜，闺中独坐含情。芙蓉月下鱼戏，螮蝀天边雀声。人世悲欢一梦，如何得作双成。
鱼玄机|卖残牡丹|临风兴叹落花频，芳意潜消又一春。应为价高人不问，却缘香甚蝶难亲。红英只称生宫里，翠叶那堪染路尘。及至移根上林苑，王孙方恨买无因。
薛涛|池上双鸟|双栖绿池上，朝暮共飞还。更忆将雏日，同心莲叶间。
杜荀鹤|自叙|酒瓮琴书伴病身，熟谙时事乐于贫。宁为宇宙闲吟客，怕作乾坤窃禄人。诗旨未能忘救物，世情奈值不容真。平生肺腑无言处，白发吾唐一逸人。
韩偓|夏夜|猛风飘电黑云生，霎霎高林簇雨声。夜久雨休风又定，断云流月却斜明。
唐彦谦|咏月|阴盛此宵中，多为雨与风。坐无风雨至，看与雪霜同。抱湿离遥海，倾寒向远空。年年不相值，还似道难通。
罗隐|蝉|天地工夫一不遗，与君声调借君緌.风栖露饱今如此，应忘当年滓浊时。
罗隐|牡丹|艳多烟重欲开难，红蕊当心一抹檀。公子醉归灯下见，美人朝插镜中看。当庭始觉春风贵，带雨方知国色寒。日晚更将何所似，太真无力凭阑干。
罗隐|柳|灞岸晴来送别频，相偎相倚不胜春。自家飞絮犹无定，争解垂丝绊路人。
温庭筠|送渤海王子归本国|疆理虽重海，车书本一家。盛勋归旧国，佳句在中华。定界分秋涨，开帆到曙霞。九门风月好，回首是天涯。
温庭筠|拂舞词 / 公无渡河|黄河怒浪连天来，大响谹谹如殷雷。龙伯驱风不敢上，百川喷雪高崔嵬。二十三弦何太哀，请公勿渡立徘徊。下有狂蛟锯为尾，裂帆截棹磨霜齿。神椎凿石塞神潭，白马参覃赤尘起。公乎跃马扬玉鞭，灭没高蹄日千里。
贾岛|冬夜送人|平明走马上村桥，花落梅溪雪未消。日短天寒愁送客，楚山无限路迢迢。
贾岛|过京索先生坟|京索先生三尺坟，秋风漠漠吐寒云。从来有恨君多哭，今日何人更哭君。
韩琮|雨|阴云拂地散丝轻，长得为霖济物名。夜浦涨归天堑阔，春风洒入御沟平。轩车几处归频湿，罗绮何人去欲生。不及流他荷叶上，似珠无数转分明。
马戴|楚江怀古三首|露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不降，竟夕自悲秋。惊鸟去无际，寒蛩鸣我傍。芦洲生早雾，兰隰下微霜。列宿分穷野，空流注大荒。看山候明月，聊自整云装。野风吹蕙带，骤雨滴兰桡。屈宋魂冥寞，江山思寂寥。
项斯|山行|青枥林深亦有人，一渠流水数家分。山当日午回峰影，草带泥痕过鹿群。蒸茗气从茅舍出，缲丝声隔竹篱闻。行逢卖药归来客，不惜相随入岛云。
李商隐|初食笋呈座中|嫩箨香苞初出林，於陵论价重如金。皇都陆海应无数，忍剪凌云一寸心。
李商隐|龙池|龙池赐酒敞云屏，羯鼓声高众乐停。夜半宴归宫漏永，薛王沉醉寿王醒。
李商隐|茂陵|汉家天马出蒲梢，苜蓿榴花遍近郊。内苑只知含凤觜，属车无复插鸡翘。玉桃偷得怜方朔，金屋修成贮阿娇。谁料苏卿老归国，茂陵松柏雨萧萧。
李商隐|楚吟|山上离宫宫上楼，楼前宫畔暮江流。楚天长短黄昏雨，宋玉无愁亦自愁。
李商隐|离亭赋得折杨柳二首|暂凭尊酒送无憀，莫损愁眉与细腰。人世死前唯有别，春风争拟惜长条。含烟惹雾每依依，万绪千条拂落晖。为报行人休折尽，半留相送半迎归。
许浑|蝉|噪柳鸣槐晚未休，不知何事爱悲秋。朱门大有长吟处，刚傍愁人又送愁。
杜牧|芭蕉|芭蕉为雨移，故向窗前种。怜渠点滴声，留得归乡梦。梦远莫归乡，觉来一翻动。
杜牧|龙丘途中二首（一作李商隐诗）|汉苑残花别，吴江盛夏来。唯看万树合，不见一枝开。水色饶湘浦，滩声怯建溪。泪流回月上，可得更猿啼。
杜牧|洛阳|文争武战就神功，时似开元天宝中。已建玄戈收相土，应回翠帽过离宫。侯门草满宜寒兔，洛浦沙深下塞鸿。疑有女娥西望处，上阳烟树正秋风。
杜牧|酬张祜处士见寄长句四韵|七子论诗谁似公，曹刘须在指挥中。荐衡昔日知文举，乞火无人作蒯通。北极楼台长挂梦，西江波浪远吞空。可怜故国三千里，虚唱歌词满六宫。
杜牧|张好好诗|牧大和三年，佐故吏部沈公江西幕，好好年十三，始以善歌来乐籍中。后一岁，公移镇宣城，复置好好于宣城籍中。后二岁，为沈著作以双鬟纳之。后二岁，于洛阳东城重睹好好，感旧伤怀，故题诗赠之。君为豫章姝，十三才有余。翠茁凤生尾，丹脸莲含跗。高阁倚天半，晴江联碧虚。
白居易|雪夜小饮赠梦得|同为懒慢园林客，共对萧条雨雪天。小酌酒巡销永夜，大开口笑送残年。久将时背成遗老，多被人呼作散仙。呼作散仙应有以，曾看东海变桑田。
白居易|北窗竹石|一片瑟瑟石，数竿青青竹。向我如有情，依然看不足。况临北窗下，复近西塘曲。筠风散馀清，苔雨含微绿。有妻亦衰老，无子方茕独。莫掩夜窗扉，共渠相伴宿。
白居易|听弹湘妃怨|玉轸朱弦瑟瑟徽，吴娃徵调奏湘妃。分明曲里愁云雨，似道萧萧郎不归。
白居易|骠国乐－欲王化之先迩后远也（贞元十七年来献之）|骠国乐，骠国乐，出自大海西南角。雍羌之子舒难陀，来献南音奉正朔。德宗立仗御紫庭，黈纩不塞为尔听。玉螺一吹椎髻耸，铜鼓一击文身踊。珠缨炫转星宿摇，花鬘斗薮龙蛇动。曲终王子启圣人，臣父愿为唐外臣。左右欢呼何翕习，至尊德广之所及。须臾百辟诣阁门，俯伏拜表贺至尊。
白居易|宿紫阁山北村|晨游紫阁峰，暮宿山下村。村老见余喜，为余开一尊。举杯未及饮，暴卒来入门。紫衣挟刀斧，草草十余人。夺我席上酒，掣我盘中飧。主人退后立，敛手反如宾。中庭有奇树，种来三十春。主人惜不得，持斧断其根。口称采造家，身属神策军。主人慎勿语，中尉正承恩！
李贺|牡丹种曲|莲枝未长秦蘅老，走马驮金斸春草。水灌香泥却月盘，一夜绿房迎白晓。美人醉语园中烟，晚华已散蝶又阑。梁王老去罗衣在，拂袖风吹蜀国弦。归霞帔拖蜀帐昏，嫣红落粉罢承恩。檀郎谢女眠何处？楼台月明燕夜语。
李贺|唐儿歌（杜豳公之子）|头玉硗硗眉刷翠，杜郎生得真男子。骨重神寒天庙器，一双瞳人剪秋水。竹马梢梢摇绿尾，银鸾睒光踏半臂。东家娇娘求对值，浓笑画空作唐字。眼大心雄知所以，莫忘作歌人姓李。
吕温|贞元十四年旱甚见权门移芍药花|绿原青垄渐成尘，汲井开园日日新。四月带花移芍药，不知忧国是何人。
刘禹锡|乐天见示伤微之敦诗晦叔三君子皆有深分因成是诗以寄|吟君叹逝双绝句，使我伤怀奏短歌。世上空惊故人少，集中惟觉祭文多。芳林新叶催陈叶，流水前波让后波。万古到今同此恨，闻琴泪尽欲如何。
柳宗元|柳州峒氓|郡城南下接通津，异服殊音不可亲。青箬裹盐归峒客，绿荷包饭趁虚人。鹅毛御腊缝山罽，鸡骨占年拜水神。愁向公庭问重译，欲投章甫作文身。
韩愈|花岛|蜂蝶去纷纷，香风隔岸闻。欲知花岛处，水上觅红云。
韩愈|杏花|居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。
韩愈|古风|今日曷不乐，幸时不用兵。无曰既蹙矣，乃尚可以生。彼州之赋，去汝不顾。此州之役，去我奚适。一邑之水，可走而违。天下汤汤，曷其而归。好我衣服，甘我饮食。无念百年，聊乐一日。
羊士谔|野望二首|萋萋麦陇杏花风，好是行春野望中。日暮不辞停五马，鸳鸯飞去绿江空。忘怀不使海鸥疑，水映桃花酒满卮。亭上一声歌白苎，野人归棹亦行迟。
王建|小松|小松初数尺，未有直生枝。闲即傍边立，看多长却迟。
顾况|经废寺（前半首一本作五言绝句）|不知何世界，有处似南朝。石路无人扫，松门被火烧。断幡犹挂刹，故板尚支桥。数卷残经在，多年字欲销。
钱起|与赵莒茶宴|竹下忘言对紫茶，全胜羽客醉流霞。尘心洗尽兴难尽，一树蝉声片影斜。
钱起|谷口书斋寄杨补阙|泉壑带茅茨，云霞生薜帷。竹怜新雨后，山爱夕阳时。闲鹭栖常早，秋花落更迟。家童扫萝径，昨与故人期。
钱起|裴迪南门秋夜对月 / 裴迪书斋望月|夜来诗酒兴，月满谢公楼。影闭重门静，寒生独树秋。鹊惊随叶散，萤远入烟流。今夕遥天末，清光几处愁。
杜甫|长江二首|众水会涪万，瞿塘争一门。朝宗人共挹，盗贼尔谁尊。孤石隐如马，高萝垂饮猿。归心异波浪，何事即飞翻。浩浩终不息，乃知东极临。众流归海意，万国奉君心。色借潇湘阔，声驱滟滪深。未辞添雾雨，接上遇衣襟。
杜甫|登兖州城楼|东郡趋庭日，南楼纵目初。浮云连海岱，平野入青徐。孤嶂秦碑在，荒城鲁殿馀。从来多古意，临眺独踌躇。
杜甫|醉时歌|诸公衮衮登台省，广文先生官独冷。甲第纷纷厌梁肉，广文先生饭不足。先生有道出羲皇，先生有才过屈宋。德尊一代常坎坷，名垂万古知何用！杜陵野客人更嗤，被褐短窄鬓如丝。日籴太仓五升米，时赴郑老同襟期。得钱即相觅，沽酒不复疑。忘形到尔汝，痛饮真吾师。清夜沉沉动春酌，
高适|金城北楼|北楼西望满晴空，积水连山胜画中。湍上急流声若箭，城头残月势如弓。垂竿已羡磻溪老，体道犹思塞上翁。为问边庭更何事，至今羌笛怨无穷。
高适|送郑侍御谪闽中|谪去君无恨，闽中我旧过。大都秋雁少，只是夜猿多。东路云山合，南天瘴疠和。自当逢雨露，行矣慎风波。
岑参|热海行送崔侍御还京|侧闻阴山胡儿语，西头热海水如煮。海上众鸟不敢飞，中有鲤鱼长且肥。岸旁青草长不歇，空中白雪遥旋灭。蒸沙烁石燃虏云，沸浪炎波煎汉月。阴火潜烧天地炉，何事偏烘西一隅？势吞月窟侵太白，气连赤坂通单于。送君一醉天山郭，正见夕阳海边落。柏台霜威寒逼人，热海炎气为之薄。
李白|赠段七娘|罗袜凌波生网尘，那能得计访情亲。千杯绿酒何辞醉，一面红妆恼杀人。
李白|白胡桃|红罗袖里分明见，白玉盘中看却无。疑是老僧休念诵，腕前推下水晶珠。
李白|咏山樽二首|蟠木不雕饰，且将斤斧疏。樽成山岳势，材是栋梁馀。外与金罍并，中涵玉醴虚。惭君垂拂拭，遂忝玳筵居。拥肿寒山木，嵌空成酒樽。愧无江海量，偃蹇在君门。
李白|下陵阳沿高溪三门六剌滩|三门横峻滩，六剌走波澜。石惊虎伏起，水状龙萦盘。何惭七里濑，使我欲垂竿。
李白|安州应城玉女汤作|神女殁幽境，汤池流大川。阴阳结炎炭，造化开灵泉。地底烁朱火，沙旁歊素烟。沸珠跃明月，皎镜涵空天。气浮兰芳满，色涨桃花然。精览万殊入，潜行七泽连。愈疾功莫尚，变盈道乃全。濯缨掬清泚，晞发弄潺湲。散下楚王国，分浇宋玉田。可以奉巡幸，奈何隔穷偏。独随朝宗水，
李白|登新平楼|去国登兹楼，怀归伤暮秋。天长落日远，水净寒波流。秦云起岭树，胡雁飞沙洲。苍苍几万里，目极令人愁。
李白|九日登山|渊明归去来，不与世相逐。为无杯中物，遂偶本州牧。因招白衣人，笑酌黄花菊。我来不得意，虚过重阳时。题舆何俊发，遂结城南期。筑土按响山，俯临宛水湄。胡人叫玉笛，越女弹霜丝。自作英王胄，斯乐不可窥。赤鲤涌琴高，白龟道冯夷。灵仙如仿佛，奠酹遥相知。古来登高人，
李白|双燕离|双燕复双燕，双飞令人羡。玉楼珠阁不独栖，金窗绣户长相见。柏梁失火去，因入吴王宫。吴宫又焚荡，雏尽巢亦空。憔悴一身在，孀雌忆故雄。双飞难再得，伤我寸心中。
李白|箜篌谣|攀天莫登龙，走山莫骑虎。贵贱结交心不移，唯有严陵及光武。周公称大圣，管蔡宁相容。汉谣一斗粟，不与淮南舂。兄弟尚路人，吾心安所从。他人方寸间，山海几千重。轻言托朋友，对面九疑峰。开花必早落，桃李不如松。管鲍久已死，何人继其踪。
孟浩然|赠王九|日暮田家远，山中勿久淹。归人须早去，稚子望陶潜。
孟浩然|送王昌龄之岭南|洞庭去远近，枫叶早惊秋。岘首羊公爱，长沙贾谊愁。土毛无缟纻，乡味有槎头。已抱沈痼疾，更贻魑魅忧。数年同笔砚，兹夕间衾裯。意气今何在，相思望斗牛。
孟浩然|舟中晓望|挂席东南望，青山水国遥。舳舻争利涉，来往接风潮。问我今何适？天台访石桥。坐看霞色晓，疑是赤城标。
孟浩然|送辛大之鄂渚不及|送君不相见，日暮独愁绪。江上空裴回，天边迷处所。郡邑经樊邓，山河入嵩汝。蒲轮去渐遥，石径徒延伫。
孟浩然|登江中孤屿赠白云先生王迥|悠悠清江水，水落沙屿出。回潭石下深，绿筱岸傍密。鲛人潜不见，渔父歌自逸。忆与君别时，泛舟如昨日。夕阳开返照，中坐兴非一。南望鹿门山，归来恨如失。
刘长卿|穆陵关北逢人归渔阳|逢君穆陵路，匹马向桑乾。楚国苍山古，幽州白日寒。城池百战后，耆旧几家残。处处蓬蒿遍，归人掩泪看。
王昌龄|送张四|枫林已愁暮，楚水复堪悲。别后冷山月，清猿无断时。
王维|阙题二首|荆谿白石出，天寒红叶稀。山路元无雨，空翠湿人衣。相看不忍发，惨淡暮潮平。语罢更携手，月明洲渚生。
王湾|闰月七日织女|耿耿曙河微，神仙此夜稀。今年七月闰，应得两回归。
李峤|酒|孔坐洽良俦，陈筵几献酬。临风竹叶满，湛月桂香浮。每接高阳宴，长陪河朔游。会从玄石饮，云雨出圆丘。
李峤|风|落日生蘋末，摇扬遍远林。带花疑凤舞，向竹似龙吟。月动临秋扇，松清入夜琴。若至兰台下，还拂楚王襟。
宋之问|咏省壁画鹤|粉壁图仙鹤，昂藏真气多。鶱飞竟不去，当是恋恩波。
宋之问|送杜审言|卧病人事绝，嗟君万里行。河桥不相送，江树远含情。别路追孙楚，维舟吊屈平。可惜龙泉剑，流落在丰城。
卢照邻|元日述怀（一作明月引）|筮仕无中秩，归耕有外臣。人歌小岁酒，花舞大唐春。草色迷三径，风光动四邻。愿得长如此，年年物候新。
卢照邻|释疾文三歌|岁将暮兮欢不再，时已晚兮忧来多。东郊绝此麒麟笔，西山秘此凤凰柯。死去死去今如此，生兮生兮奈汝何。岁去忧来兮东流水，地久天长兮人共死。明镜羞窥兮向十年，骏马停驱兮几千里。麟兮凤兮，自古吞恨无已。茨山有薇兮颍水有漪，夷为柏兮秋有实。叔为柳兮春向飞。倏尔而笑，
虞世南|奉和咏风应魏王教|逐舞飘轻袖，传歌共绕梁。动枝生乱影，吹花送远香。
陈叔达|咏菊|霜间开紫蒂，露下发金英。但令逢采摘，宁辞独晚荣。
元稹|乐府杂曲。鼓吹曲辞。将进酒|将进酒，将进酒，酒中有毒鸩主父，言之主父伤主母。母为妾地父妾天，仰天俯地不忍言。佯为僵踣主父前，主父不知加妾鞭。旁人知妾为主说，主将泪洗鞭头血。推摧主母牵下堂，扶妾遣升堂上床。将进酒，酒中无毒令主寿，愿主回思归主母，遣妾如此事主父。妾为此事人偶知，
李煜|赐宫人庆奴|风情渐老见春羞，到处消魂感旧游。多谢长条似相识，强垂烟态拂人头。
李煜|挽辞|珠碎眼前珍，花凋世外春。未销心里恨，又失掌中身。玉笥犹残药，香奁已染尘。前哀将后感，无泪可沾巾。艳质同芳树，浮危道略同。正悲春落实，又苦雨伤丛。秾丽今何在，飘零事已空。沉沉无问处，千载谢东风。
徐惠|秋风函谷应诏|秋风起函谷，劲气动河山。偃松千岭上，杂雨二陵间。低云愁广隰，落日惨重关。此时飘紫气，应验真人还。
韩愈|答李翊书|六月二十六日，愈白。李生足下：生之书辞甚高，而其问何下而恭也。能如是，谁不欲告生以其道？道德之归也有日矣，况其外之文乎？抑愈所谓望孔子之门墙而不入于其宫者，焉足以知是且非邪？虽然，不可不为生言之。生所谓立言者，是也；生所为者与所期者，甚似而几矣。
韩愈|送杨少尹序|昔疏广、受二子，以年老，一朝辞位而去。于是公卿设供帐，祖道都门外，车数百辆；道路观者，多叹息泣下，共言其贤。汉史既传其事，而后世工画者，又图其迹，至今照人耳目，赫赫若前日事。国子司业杨君巨源，方以能诗训后进，一旦以年满七十，亦白相去，归其乡。
韩愈|与陈给事书|愈再拜：愈之获见于阁下有年矣。始者亦尝辱一言之誉。贫贱也，衣食于奔走，不得朝夕继见。其后，阁下位益尊，伺候于门墙者日益进。夫位益尊，则贱者日隔；伺候于门墙者日益进，则爱博而情不专。愈也道不加修，而文日益有名。夫道不加修，则贤者不与；文日益有名，则同进者忌。
李贺|马诗二十三首·其九|飂叔去匆匆，如今不豢龙。夜来霜压栈，骏骨折西风。
孙思邈|四言诗|取金之精，合石之液。列为夫妇，结为魂魄。一体混沌，两精感激。河车覆载，鼎候无忒。洪炉烈火，烘焰翕赫。烟未及黔，焰不假碧。如畜扶桑，若藏霹雳。姹女气索，婴儿声寂。透出两仪，丽于四极。壁立几多，马驰一驿。宛其死矣，适然从革。恶黜善迁，情回性易。紫色内达，赤芒外射。
齐己|落叶|落多秋亦晚，窗外见诸邻。世上谁惊尽，林间独扫频。萧骚微月夜，重叠早霜晨。昨日繁阴在，莺声树树春。
皎然|寓言|吾道本无我，未曾嫌世人。如今到城市，弥觉此心真。
陈陶|赠别|海国一尺绮，冰壶万缕丝。以君西攀桂，赠此金莲枝。高鸟思茂林，穷鱼乐洿池。平生握中宝，无使岁寒移。
徐夤|鹧鸪|绣仆梅兼羽翼全，楚鸡非瑞莫争先。啼归明月落边树，飞入百花深处烟。避烧几曾遗远岫，引雏时见饮晴川。荔枝初熟无人际，啄破红苞坠野田。
吴融|草|染亦不可成，画亦不可得。苌弘未死时，应无此颜色。
唐彦谦|玫瑰|麝炷腾清燎，鲛纱覆绿蒙。宫妆临晓日，锦段落东风。无力春烟里，多愁暮雨中。不知何事意，深浅两般红。
唐彦谦|春风四首|春风吹愁端，散漫不可收。不如古溪水，只望乡江流。新花红烁烁，旧花满山白。昔日金张门，狼藉馀废宅。回头语春风，莫向新花丛。我见朱颜人，多金亦成翁。多金不足惜，丹砂亦何益。更种明年花，春风自相识。
胡曾|咏史诗。长城|祖舜宗尧自太平，秦皇何事苦苍生。不知祸起萧墙内，虚筑防胡万里城。
司空图|华下对菊|清香裛露对高斋，泛酒偏能浣旅怀。不似春风逞红艳，镜前空坠玉人钗。
司空图|早春|伤怀同客处，病眼却花朝。草嫩侵沙短，冰轻著雨消。风光知可爱，容发不相饶。早晚丹丘去，飞书肯见招。
陆龟蒙|吴宫怀古|香径长洲尽棘丛，奢云艳雨只悲风。吴王事事须亡国，未必西施胜六宫。
陆龟蒙|美人|美人抱瑶瑟，哀怨弹别鹤。雌雄南北飞，一旦异栖托。谅非金石性，安得宛如昨。生为并蒂花，亦有先后落。秋林对斜日，光景自相薄。犹欲悟君心，朝朝佩兰若。
贾岛|游仙|借得孤鹤骑，高近金乌飞。掬河洗老貌，照月生光辉。天中鹤路直，天尽鹤一息。归来不骑鹤，身自有羽翼。若人无仙骨，芝朮徒烦食。
李商隐|日日|日日春光斗日光，山城斜路杏花香。几时心绪浑无事，得及游丝百尺长。
李商隐|宋玉|何事荆台百万家，惟教宋玉擅才华。楚辞已不饶唐勒，风赋何曾让景差。落日渚宫供观阁，开年云梦送烟花。可怜庾信寻荒径，犹得三朝托后车。
李商隐|月夕|草下阴虫叶上霜，朱栏迢递压湖光。兔寒蟾冷桂花白，此夜姮娥应断肠。
李商隐|屏风|六曲连环接翠帷，高楼半夜酒醒时。掩灯遮雾密如此，雨落月明俱不知。
杜牧|猿|月白烟青水暗流，孤猿衔恨叫中秋。三声欲断疑肠断，饶是少年今白头。
李德裕|无题|松倚苍崖老，兰临碧洞衰。不劳邻舍笛，吹起旧时悲。
白居易|喜入新年自咏（时年七十一）|白须如雪五朝臣，又值新正第七旬。老过占他蓝尾酒，病馀收得到头身。销磨岁月成高位，比类时流是幸人。大历年中骑竹马，几人得见会昌春。
白居易|小岁日喜谈氏外孙女孩满月|今旦夫妻喜，他人岂得知。自嗟生女晚，敢讶见孙迟。物以稀为贵，情因老更慈。新年逢吉日，满月乞名时。桂燎熏花果，兰汤洗玉肌。怀中有可抱，何必是男儿。
白居易|宴散|小宴追凉散，平桥步月回。笙歌归院落，灯火下楼台。残暑蝉催尽，新秋雁戴来。将何还睡兴，临卧举残杯。
白居易|西湖留别|征途行色惨风烟，祖帐离声咽管弦。翠黛不须留五马，皇恩只许住三年。绿藤阴下铺歌席，红藕花中泊妓船。处处回头尽堪恋，就中难别是湖边。
白居易|邻女|娉婷十五胜天仙，白日姮娥旱地莲。何处闲教鹦鹉语，碧纱窗下绣床前。
白居易|除夜|岁暮纷多思，天涯渺未归。老添新甲子，病减旧容辉。乡国仍留念，功名已息机。明朝四十九，应转悟前非。
白居易|除夜寄弟妹|感时思弟妹，不寐百忧生。万里经年别，孤灯此夜情。病容非旧日，归思逼新正。早晚重欢会，羁离各长成。
白居易|山石榴寄元九|山石榴，一名山踯躅，一名杜鹃花，杜鹃啼时花扑扑。九江三月杜鹃来，一声催得一枝开。江城上佐闲无事，山下劚得厅前栽。烂熳一阑十八树，根株有数花无数。千房万叶一时新，嫩紫殷红鲜麹尘。泪痕裛损燕支脸，剪刀裁破红绡巾。谪仙初堕愁在世，姹女新嫁娇泥春。日射血珠将滴地，
白居易|宿简寂观|岩白云尚屯，林红叶初陨。秋光引闲步，不知身远近。夕投灵洞宿，卧觉尘机泯。名利心既忘，市朝梦亦尽。暂来尚如此，况乃终身隐。何以疗夜饥，一匙云母粉。
元稹|寒食夜|红染桃花雪压梨，玲珑鸡子斗赢时。今年不是明寒食，暗地秋千别有期。
元稹|远望|满眼伤心冬景和，一山红树寺边多。仲宣无限思乡泪，漳水东流碧玉波。
李贺|猛虎行|长戈莫舂，长弩莫抨。乳孙哺子，教得生狞。举头为城，掉尾为旌。东海黄公，愁见夜行。道逢驺虞，牛哀不平。何用尺刀？壁上雷鸣。泰山之下，妇人哭声。官家有程，吏不敢听。
李贺|杨生青花紫石砚歌|端州石工巧如神，踏天磨刀割紫云。佣刓抱水含满唇，暗洒苌弘冷血痕。纱帷昼暖墨花春，轻沤漂沫松麝薰。干腻薄重立脚匀，数寸光秋无日昏。圆毫促点声静新，孔砚宽顽何足云！
张籍|重阳日至峡道|无限青山行已尽，回看忽觉远离家。逢高欲饮重阳酒，山菊今朝未有花。
张籍|塞下曲|边州八月修城堡，候骑先烧碛中草。胡风吹沙度陇飞，陇头林木无北枝。将军阅兵青塞下，鸣鼓逢逢促猎围。天寒山路石断裂，白日不销帐上雪。乌孙国乱多降胡，诏使名王持汉节。年年征战不得闲，边人杀尽唯空山。
张仲素|塞下曲五首|三戍渔阳再渡辽，騂弓在臂剑横腰。匈奴似若知名姓，休傍阴山更射雕。猎马千行雁几双，燕然山下碧油幢。传声漠北单于破，火照旌旗夜受降。朔雪飘飘开雁门，平沙历乱卷蓬根。功名耻计擒生数，直斩楼兰报国恩。陇水潺湲陇树秋，征人到此泪双流。乡关万里无因见，西戍河源早晚休。
刘禹锡|元日感怀|振蛰春潜至，湘南人未归。身加一日长，心觉去年非。燎火委虚烬，儿童炫彩衣。异乡无旧识，车马到门稀。
刘禹锡|洞庭秋月行|洞庭秋月生湖心，层波万顷如熔金。孤轮徐转光不定，游气濛濛隔寒镜。是时白露三秋中，湖平月上天地空。岳阳楼头暮角绝，荡漾已过君山东。山城苍苍夜寂寂，水月逶迤绕城白。荡桨巴童歌竹枝，连樯估客吹羌笛。势高夜久阴力全，金气肃肃开星躔。浮云野马归四裔，遥望星斗当中天。
刘禹锡|更衣曲|博山炯炯吐香雾，红烛引至更衣处。夜如何其夜漫漫，邻鸡未鸣寒雁度。庭前雪压松桂丛，廊下点点悬纱笼。满堂醉客争笑语，嘈囋琵琶青幕中。
韩愈|宿龙宫滩|浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，只是说家乡？
权德舆|八月十五日夜瑶台寺对月绝句|嬴女乘鸾已上天，仁祠空在鼎湖边。凉风遥夜清秋半，一望金波照粉田。
李益|汴河曲|汴水东流无限春，隋家宫阙已成尘。行人莫上长堤望，风起杨花愁杀人。
顾况|行路难三首|君不见担雪塞井空用力，炊砂作饭岂堪食。一生肝胆向人尽，相识不如不相识。冬青树上挂凌霄，岁晏花凋树不凋。凡物各自有根本，种禾终不生豆苗。行路难，行路难，何处是平道。中心无事当富贵，今日看君颜色好。君不见少年头上如云发，少壮如云老如雪。岂知灌顶有醍醐，
钱起|山花|山花照坞复烧溪，树树枝枝尽可迷。野客未来枝畔立，流莺已向树边啼。从容只是愁风起，眷恋常须向日西。别有妖妍胜桃李，攀来折去亦成蹊。
杜甫|花底|紫萼扶千蕊，黄须照万花。忽疑行暮雨，何事入朝霞。恐是潘安县，堪留卫玠车。深知好颜色，莫作委泥沙。
杜甫|宗武生日|小子何时见，高秋此日生。自从都邑语，已伴老夫名。诗是吾家事，人传世上情。熟精文选理，休觅彩衣轻。凋瘵筵初秩，欹斜坐不成。流霞分片片，涓滴就徐倾。
杜甫|暮春|卧病拥塞在峡中，潇湘洞庭虚映空。楚天不断四时雨，巫峡常吹千里风。沙上草阁柳新暗，城边野池莲欲红。暮春鸳鹭立洲渚，挟子翻飞还一丛。
杜甫|夔州歌十绝句|中巴之东巴东山，江水开辟流其间。白帝高为三峡镇，瞿塘险过百牢关。白帝夔州各异城，蜀江楚峡混殊名。英雄割据非天意，霸主并吞在物情。群雄竞起问前朝，王者无外见今朝。比讶渔阳结怨恨，元听舜日旧箫韶。赤甲白盐俱刺天，
杜甫|村夜|萧萧风色暮，江头人不行。村舂雨外急，邻火夜深明。胡羯何多难，渔樵寄此生。中原有兄弟，万里正含情。
杜甫|病马|乘尔亦已久，天寒关塞深。尘中老尽力，岁晚病伤心。毛骨岂殊众，驯良犹至今。物微意不浅，感动一沉吟。
杜甫|归燕|不独避霜雪，其如俦侣稀。四时无失序，八月自知归。春色岂相访，众雏还识机。故巢傥未毁，会傍主人飞。
杜甫|秦州杂诗二十首|满目悲生事，因人作远游。迟回度陇怯，浩荡及关愁。水落鱼龙夜，山空鸟鼠秋。西征问烽火，心折此淹留。秦州山北寺，胜迹隗嚣宫。苔藓山门古，丹青野殿空。月明垂叶露，云逐渡溪风。清渭无情极，愁时独向东。州图领同谷，驿道出流沙。降虏兼千帐，居人有万家。马骄珠汗落，
杜甫|夜宴左氏庄|林风纤月落，衣露净琴张。暗水流花径，春星带草堂。检书烧烛短，看剑引杯长。诗罢闻吴咏，扁舟意不忘。
杜甫|白马|白马东北来，空鞍贯双箭。可怜马上郎，意气今谁见。近时主将戮，中夜商於战。丧乱死多门，呜呼泪如霰。
杜甫|送孔巢父谢病归游江东兼呈李白|巢父掉头不肯住，东将入海随烟雾。诗卷长留天地间，钓竿欲拂珊瑚树。深山大泽龙蛇远，春寒野阴风景暮。蓬莱织女回云车，指点虚无是归路。自是君身有仙骨，世人那得知其故。惜君只欲苦死留，富贵何如草头露？蔡侯静者意有余，清夜置酒临前除。罢琴惆怅月照席：几岁寄我空中书？
高适|自蓟北归|驱马蓟门北，北风边马哀。苍茫远山口，豁达胡天开。五将已深入，前军止半回。谁怜不得意，长剑独归来。
高适|封丘作|封丘作我本渔樵孟诸野，一生自是悠悠者。乍可狂歌草泽中，宁堪作吏风尘下？只言小邑无所为，公门百事皆有期。拜迎长官心欲碎，鞭挞黎庶令人悲。归来向家问妻子，举家尽笑今如此。生事应须南亩田，世情尽付东流水。梦想旧山安在哉，为衔君命且迟回。乃知梅福徒为尔，
岑参|题平阳郡汾桥边柳树|此地曾居住，今来宛似归。可怜汾上柳，相见也依依。
岑参|初授官题高冠草堂|三十始一命，宦情多欲阑。自怜无旧业，不敢耻微官。涧水吞樵路，山花醉药栏。只缘五斗米，辜负一渔竿。
岑参|经火山|火山今始见，突兀蒲昌东。赤焰烧虏云，炎氛蒸塞空。不知阴阳炭，何独烧此中？我来严冬时，山下多炎风。人马尽汗流，孰知造化工！
李白|经下邳圯桥怀张子房|子房未虎啸，破产不为家。沧海得壮士，椎秦博浪沙。报韩虽不成，天地皆振动。潜匿游下邳，岂曰非智勇？我来圯桥上，怀古钦英风。唯见碧流水，曾无黄石公。叹息此人去，萧条徐泗空。
李白|夜泊黄山闻殷十四吴吟|昨夜谁为吴会吟，风生万壑振空林。龙惊不敢水中卧，猿啸时闻岩下音。我宿黄山碧溪月，听之却罢松间琴。朝来果是沧洲逸，酤酒醍盘饭霜栗。半酣更发江海声，客愁顿向杯中失。
李白|登广武古战场怀古|秦鹿奔野草，逐之若飞蓬。项王气盖世，紫电明双瞳。呼吸八千人，横行起江东。赤精斩白帝，叱咤入关中。两龙不并跃，五纬与天同。楚灭无英图，汉兴有成功。按剑清八极，归酣歌大风。伊昔临广武，连兵决雌雄。分我一杯羹，太皇乃汝翁。战争有古迹，壁垒颓层穹。猛虎啸洞壑，
李白|赠徐安宜|白田见楚老，歌咏徐安宜。制锦不择地，操刀良在兹。清风动百里，惠化闻京师。浮人若云归，耕种满郊岐。川光净麦陇，日色明桑枝。讼息但长啸，宾来或解颐。青橙拂户牖，白水流园池。游子滞安邑，怀恩未忍辞。翳君树桃李，岁晚托深期。
李白|大堤曲|汉水临襄阳，花开大堤暖。佳期大堤下，泪向南云满。春风无复情，吹我梦魂散。不见眼中人，天长音信断。
李白|门有车马客行|门有车马宾，金鞍曜朱轮。谓从丹霄落，乃是故乡亲。呼儿扫中堂，坐客论悲辛。对酒两不饮，停觞泪盈巾。叹我万里游，飘飘三十春。空谈帝王略，紫绶不挂身。雄剑藏玉匣，阴符生素尘。廓落无所合，流离湘水滨。借问宗党间，多为泉下人。生苦百战役，死托万鬼邻。北风扬胡沙，
李白|上之回|三十六离宫，楼台与天通。阁道步行月，美人愁烟空。恩疏宠不及，桃李伤春风。淫乐意何极，金舆向回中。万乘出黄道，千旗扬彩虹。前军细柳北，后骑甘泉东。岂问渭川老，宁邀襄野童。但慕瑶池宴，归来乐未穷。
李白|司马将军歌|狂风吹古月，窃弄章华台。北落明星动光彩，南征猛将如云雷。手中电击倚天剑，直斩长鲸海水开。我见楼船壮心目，颇似龙骧下三蜀。扬兵习战张虎旗，江中白浪如银屋。身居玉帐临河魁，紫髯若戟冠崔嵬，细柳开营揖天子，始知灞上为婴孩。羌笛横吹阿亸回，向月楼中吹落梅。
李白|久别离|别来几春未还家，玉窗五见樱桃花。况有锦字书，开缄使人嗟。至此肠断彼心绝。云鬟绿鬓罢梳结，愁如回飙乱白雪。去年寄书报阳台，今年寄书重相催。东风兮东风，为我吹行云使西来。待来竟不来，落花寂寂委青苔。
孟浩然|耶溪泛舟|落景余清辉，轻桡弄溪渚。泓澄爱水物，临泛何容与。白首垂钓翁，新妆浣纱女。相看似相识，脉脉不得语。
王昌龄|青楼怨|香帏风动花入楼，高调鸣筝缓夜愁。肠断关山不解说，依依残月下帘钩。
王昌龄|答武陵田太守|仗剑行千里，微躯感一言。曾为大梁客，不负信陵恩。
綦毋潜|宿龙兴寺|香刹夜忘归，松清古殿扉。灯明方丈室，珠系比丘衣。白日传心净，青莲喻法微。天花落不尽，处处鸟衔飞。
祖咏|清明宴司勋刘郎中别业|田家复近臣，行乐不违亲。霁日园林好，清明烟火新。以文长会友，唯德自成邻。池照窗阴晚，杯香药味春。檐前花覆地，竹外鸟窥人。何必桃源里，深居作隐沦。
祖咏|苏氏别业|别业居幽处，到来生隐心。南山当户牖，沣水映园林。屋覆经冬雪，庭昏未夕阴。寥寥人境外，闲坐听春禽。
王维|叹白发|宿昔朱颜成暮齿，须臾白发变垂髫。一生几许伤心事，不向空门何处销。
王维|春日与裴迪过新昌里访吕逸人不遇|桃源一向绝风尘，柳市南头访隐沦。到门不敢题凡鸟，看竹何须问主人。城上青山如屋里，东家流水入西邻。闭户著书多岁月，种松皆老作龙鳞。
王维|送秘书晁监还日本国|积水不可极，安知沧海东。九州何处远，万里若乘空。向国唯看日，归帆但信风。鳌身映天黑，鱼眼射波红。乡树扶桑外，主人孤岛中。别离方异域，音信若为通。
李峤|兰|虚室重招寻，忘言契断金。英浮汉家酒，雪俪楚王琴。广殿轻香发，高台远吹吟。河汾应擢秀，谁肯访山阴。
李峤|剑|我有昆吾剑，求趋夫子庭。白虹时切玉，紫气夜干星。锷上芙蓉动，匣中霜雪明。倚天持报国，画地取雄名。
王勃|采莲曲（乐府作采莲归）|采莲归，绿水芙蓉衣。秋风起浪凫雁飞。桂棹兰桡下长浦，罗裙玉腕轻摇橹。叶屿花潭极望平，江讴越吹相思苦。相思苦，佳期不可驻。塞外征夫犹未还，江南采莲今已暮。今已暮，采莲花。渠今那必尽娼家。官道城南把桑叶，何如江上采莲花。莲花复莲花，花叶何稠叠。叶翠本羞眉，
卢照邻|浴浪鸟|独舞依磐石，群飞动轻浪。奋迅碧沙前，长怀白云上。
高适|邯郸少年行|邯郸城南游侠子，自矜生长邯郸里：千场纵博家仍富，几度报仇身不死。宅中歌笑日纷纷，门外车马常如云。未知肝胆向谁是，令人却忆平原君！君不见即今交态薄，黄金用尽还疏索。以兹感叹辞旧游，更于时事无所求。且与少年饮美酒，往来射猎西山头。
李煜|病中感怀|憔悴年来甚，萧条益自伤。风威侵病骨，雨气咽愁肠。夜鼎唯煎药，朝髭半染霜。前缘竟何似，谁与问空王。
陆龟蒙|野庙碑|碑者，悲也。古者悬而窆，用木。后人书之以表其功德，因留之不忍去，碑之名由是而得。自秦汉以降，生而有功德政事者，亦碑之，而又易之以石，失其称矣。余之碑野庙也，非有政事功德可纪，直悲夫甿竭其力，以奉无名之土木而已矣！瓯越间好事鬼，山椒水滨多淫祀。
韩愈|送石处士序|河阳军节度、御史大夫乌公，为节度之三月，求士于从事之贤者。有荐石先生者。公曰：先生何如?曰：先生居嵩、邙、瀍、谷之间，冬一裘，夏一葛，食朝夕，饭一盂，蔬一盘。人与之钱，则辞；请与出游，未尝以事免；劝之仕，不应。坐一室，左右图书。与之语道理，辨古今事当否，
温庭筠|杨柳八首·其三|苏小门前柳万条，毵毵金线拂平桥。黄莺不语东风起，深闭朱门伴舞腰。
温庭筠|南歌子·似带如丝柳|似带如丝柳，团酥握雪花。帘卷玉钩斜，九衢尘欲暮，逐香车。
张仲素|秋闺思二首|碧窗斜月蔼深晖，愁听寒螀泪湿衣。梦里分明见关塞，不知何路向金微。秋天一夜静无云，断续鸿声到晓闻。欲寄征衣问消息，居延城外又移军。
冯延巳|谒金门|风乍起，吹皱一池春水。闲引鸳鸯芳径里，手挪红杏蕊斗鸭阑干独倚，碧玉搔头斜坠。终日望君君不至，举头闻鹊喜。杨柳陌，宝马嘶空无迹。新著荷衣人未识，年年江海客梦觉巫山春色，醉眼飞花狼藉。起舞不辞无气力，爱君吹玉笛。
冯延巳|长相思|红满枝，绿满枝，宿雨厌厌睡起迟，闲庭花影移忆归期，数归期。梦见虽多相见稀，相逢知几时。
李煜|捣练子（一名深院月）|深院静，小庭空，断续寒砧断续风。无奈夜长人不寐，数声和月到帘栊。云鬓乱，晚妆残，带恨眉儿远岫攒。斜托香腮春笋懒，为谁和泪倚阑干。
齐己|行路难|行路难，君好看，惊波不在黤黮间，小人心里藏崩湍。七盘九折寒崷崒，翻车倒盖犹堪出。未似是非唇舌危，暗中潜毁平人骨。君不见楚灵均，千古沉冤湘水滨。又不见李太白，一朝却作江南客。
鱼玄机|游崇真观南楼睹新及第题名处|云峰满目放春晴，历历银钩指下生。自恨罗衣掩诗句，举头空羡榜中名。
刘采春|啰唝曲六首|不喜秦淮水，生憎江上船。载儿夫婿去，经岁又经年。借问东园柳，枯来得几年。自无枝叶分，莫恐太阳偏。莫作商人妇，金钗当卜钱。朝朝江口望，错认几人船。那年离别日，只道住桐庐。桐庐人不见，今得广州书。昨日胜今日，今年老去年。黄河清有日，白发黑无缘。昨日北风寒，
韦庄|关河道中|槐陌蝉声柳市风，驿楼高倚夕阳东。往来千里路长在，聚散十年人不同。但见时光流似箭，岂知天道曲如弓。平生志业匡尧舜，又拟沧浪学钓翁。
郑谷|池上|池榭惬幽独，狂吟学解嘲。露荷香自在，风竹冷相敲。丧志嫌孤宦，忘机爱澹交。仙山如有分，必拟访三茅。
唐彦谦|采桑女|春风吹蚕细如蚁，桑芽才努青鸦嘴。侵晨采桑谁家女，手挽长条泪如雨。去岁初眠当此时，今岁春寒叶放迟。愁听门外催里胥，官家二月收新丝。
罗隐|塞外|塞外偷儿塞内兵，圣君宵旰望升平。碧幢未作朝廷计，白梃犹驱妇女行。可使御戎无上策，只应忧国是虚声。汉王第宅秦田土，今日将军已自荣。
罗隐|春居|春风百卉摇，旧国路迢迢。偶病成疏散，因贫得寂寥。倚帘高柳弱，乘露小桃夭。春色常无处，村醪更一瓢。
陆龟蒙|春思|怨莺新语涩，双蝶斗飞高。作个名春恨，浮生百倍劳。
皮日休|奉和鲁望四明山九题。青棂子|山风熟异果，应是供真仙。味似云腴美，形如玉脑圆。衔来多野鹤，落处半灵泉。必共玄都奈，花开不记年。
于濆|长城|秦皇岂无德，蒙氏非不武。岂将版筑功，万里遮胡虏。团沙世所难，作垒明知苦。死者倍堪伤，僵尸犹抱杵。十年居上郡，四海谁为主。纵使骨为尘，冤名不入土。
袁郊|云|楚甸尝闻旱魃侵，从龙应合解为霖。荒淫却入阳台梦，惑乱怀襄父子心。
温庭筠|洛阳|巩树先春雪满枝，上阳宫柳啭黄鹂。桓谭未便忘西笑，岂为长安有凤池。
贾岛|寄韩潮州愈|此心曾与木兰舟，直到天南潮水头。隔岭篇章来华岳，出关书信过泷流。峰悬驿路残云断，海浸城根老树秋。一夕瘴烟风卷尽，月明初上浪西楼。
贾岛|雪晴晚望|倚杖望晴雪，溪云几万重。樵人归白屋，寒日下危峰。野火烧冈草，断烟生石松。却回山寺路，闻打暮天钟。
贾岛|旅游|此心非一事，书札若为传。旧国别多日，故人无少年。空巢霜叶落，疏牖水萤穿。留得林僧宿，中宵坐默然。
项斯|江村夜泊|日落江路黑，前村人语稀。几家深树里，一火夜渔归。
李商隐|滞雨|滞雨长安夜，残灯独客愁。故乡云水地，归梦不宜秋。
李商隐|宋玉|何事荆台百万家，惟教宋玉擅才华。楚辞已不饶唐勒，风赋何曾让景差。落日渚宫供观阁，开年云梦送烟花。可怜庾信寻荒径，犹得三朝托后车。
李商隐|杏花|上国昔相值，亭亭如欲言。异乡今暂赏，眽眽岂无恩。援少风多力，墙高月有痕。为含无限意，遂对不胜繁。仙子玉京路，主人金谷园。几时辞碧落，谁伴过黄昏。镜拂铅华腻，炉藏桂烬温。终应催竹叶，先拟咏桃根。莫学啼成血，从教梦寄魂。吴王采香径，失路入烟村。
许浑|汴河亭|广陵花盛帝东游，先劈昆仑一派流。百二禁兵辞象阙，三千宫女下龙舟。凝云鼓震星辰动，拂浪旗开日月浮。四海义师归有道，迷楼还似景阳楼。
杜牧|登池州九峰楼寄张祜|百感中来不自由，角声孤起夕阳楼。碧山终日思无尽，芳草何年恨即休？睫在眼前长不见，道非身外更何求。谁人得似张公子，千首诗轻万户侯。
杜牧|念昔游三首|十载飘然绳检外，樽前自献自为酬。秋山春雨闲吟处，倚遍江南寺寺楼。云门寺外逢猛雨，林黑山高雨脚长。曾奉郊宫为近侍，分明㩳㩳羽林枪。李白题诗水西寺，古木回岩楼阁风。半醒半醉游三日，红白花开山雨中。
姚合|秋夜月中登天坛|秋蟾流异彩，斋洁上坛行。天近星辰大，山深世界清。仙飙石上起，海日夜中明。何计长来此，闲眠过一生。
姚合|闲居|不自识疏鄙，终年住在城。过门无马迹，满宅是蝉声。带病吟虽苦，休官梦已清。何当学禅观，依止古先生？
白居易|池上篇|十亩之宅，五亩之园。有水一池，有竹千竿。勿谓土狭，勿谓地偏。足以容膝，足以息肩。有堂有庭，有桥有船。有书有酒，有歌有弦。有叟在中，白须飘然。识分知足，外无求焉。如鸟择木，姑务巢安。如龟居坎，不知海宽。灵鹤怪石，紫菱白莲。皆吾所好，尽在吾前。时饮一杯，或吟一篇。
白居易|过元家履信宅|鸡犬丧家分散后，林园失主寂寥时。落花不语空辞树，流水无情自入池。风荡宴船初破漏，雨淋歌阁欲倾欹。前庭后院伤心事，唯是春风秋月知。
白居易|玩迎春花赠杨郎中|金英翠萼带春寒，黄色花中有几般。恁君与向游人道，莫作蔓菁花眼看。
白居易|秋月|夜初色苍然，夜深光浩然。稍转西廊下，渐满南窗前。况是绿芜地，复兹清露天。落叶声策策，惊鸟影翩翩。栖禽尚不稳，愁人安可眠。
白居易|新丰折臂翁|新丰老翁八十八，头鬓眉须皆似雪。玄孙扶向店前行，左臂凭肩右臂折。问翁臂折来几年，兼问致折何因缘。翁云贯属新丰县，生逢圣代无征战。惯听梨园歌管声，不识旗枪与弓箭。无何天宝大征兵，户有三丁点一丁。点得驱将何处去，五月万里云南行。闻道云南有泸水，椒花落时瘴烟起。
白居易|胡旋女|胡旋女，胡旋女。心应弦，手应鼓。弦鼓一声双袖举。回雪飘飖转蓬舞。左旋右转不知疲，千匝万周无已时。人间物类无可比，奔车轮缓旋风迟。曲终再拜谢天子，天子为之微启齿。胡旋女，出康居，徒劳东来万里余。中原自有胡旋者，斗妙争能尔不如。天宝季年时欲变，臣妾人人学圜转。
元稹|除夜|忆昔岁除夜，见君花烛前。今宵祝文上，重叠叙新年。闲处低声哭，空堂背月眠。伤心小儿女，撩乱火堆边。
李贺|南山田中行|秋野明，秋风白，塘水漻漻虫啧啧。云根苔藓山上石，冷红泣露娇啼色。荒畦九月稻叉牙，蛰萤低飞陇径斜。石脉水流泉滴沙，鬼灯如漆点松花。
李贺|过华清宫|春月夜啼鸦，宫帘隔御花。云生朱络暗，石断紫钱斜。玉碗盛残露，银灯点旧纱。蜀王无近信，泉上有芹芽。
刘禹锡|同乐天登栖灵寺塔|步步相携不觉难，九层云外倚阑干。忽然笑语半天上，无限游人举眼看。
柳宗元|首春逢耕者|南楚春候早，余寒已滋荣。土膏释原野，白蛰竞所营。缀景未及郊，穑人先偶耕。园林幽鸟啭，渚泽新泉清。农事诚素务，羁囚阻平生。故池想芜没，遗亩当榛荆。慕隐既有系，图功遂无成。聊从田父言，款曲陈此情。眷然抚耒耜，回首烟云横。
韩愈|忽忽|忽忽乎余未知生之为乐也，愿脱去而无因。安得长翮大翼如云生我身，乘风振奋出六合。绝浮尘，死生哀乐两相弃，是非得失付闲人。
羊士谔|郡中即事三首（一作《玩荷花》）|红衣落尽暗香残，叶上秋光白露寒。越女含情已无限，莫教长袖倚阑干。
王建|春日五门西望|百官朝下五门西。尘起春风过玉堤。黄帕盖鞍呈了马，红罗系项斗回鸡。馆松枝重墙头出，御柳条长水面齐。唯有教坊南草绿，古苔阴地冷凄凄。
李端|溪行逢雨与柳中庸|日落众山昏，萧萧暮雨繁。那堪两处宿，共听一声猿。
李益|行舟|柳花飞入正行舟，卧引菱花信碧流。闻道风光满扬子，天晴共上望乡楼。
李益|度破讷沙二首 / 塞北行次度破讷沙|眼见风来沙旋移，经年不省草生时。莫言塞北无春到，总有春来何处知。破讷沙头雁正飞，鸊鹈泉上战初归。平明日出东南地，满碛寒光生铁衣。
戴叔伦|相思曲|高楼重重闭明月，肠断仙郎隔年别。紫萧横笛寂无声，独向瑶窗坐愁绝。鱼沈雁杳天涯路，始信人间别离苦。恨满牙床翡翠衾，怨折金钗凤凰股。井深辘轳嗟绠短，衣带相思日应缓。将刀斫水水复连，挥刃割情情不断。落红乱逐东流水，一点芳心为君死。妾身愿作巫山云，飞入仙郎梦魂里。
顾况|乐府|暖谷春光至，宸游近甸荣。云随天仗转，风入御帘轻。翠盖浮佳气，朱楼倚太清。朝臣冠剑退，宫女管弦迎。细草承雕辇，繁花入幔城。文房开圣藻，武卫宿天营。玉醴随觞至，铜壶逐漏行。五星含土德，万姓彻中声。亲祀先崇典，躬推示劝耕。国风新正乐，农器近消兵。道德关河固，
杜甫|雨四首|微雨不滑道，断云疏复行。紫崖奔处黑，白鸟去边明。秋日新沾影，寒江旧落声。柴扉临野碓，半得捣香粳。江雨旧无时，天晴忽散丝。暮秋沾物冷，今日过云迟。上马迥休出，看鸥坐不辞。高轩当滟滪，润色静书帷。物色岁将晏，天隅人未归。朔风鸣淅淅，寒雨下霏霏。多病久加饭，
杜甫|诸将五首|汉朝陵墓对南山，胡虏千秋尚入关。昨日玉鱼蒙葬地，早时金碗出人间。见愁汗马西戎逼，曾闪朱旗北斗殷。多少材官守泾渭，将军且莫破愁颜。韩公本意筑三城，拟绝天骄拔汉旌。岂谓尽烦回纥马，翻然远救朔方兵。胡来不觉潼关隘，龙起犹闻晋水清。独使至尊忧社稷，诸君何以答升平。
杜甫|偶题|文章千古事，得失寸心知。作者皆殊列，名声岂浪垂。骚人嗟不见，汉道盛于斯。前辈飞腾入，馀波绮丽为。后贤兼旧列，历代各清规。法自儒家有，心从弱岁疲。永怀江左逸，多病邺中奇。騄骥皆良马，骐驎带好儿。车轮徒已斫，堂构惜仍亏。漫作潜夫论，虚传幼妇碑。缘情慰漂荡，
杜甫|白帝|白帝城中云出门，白帝城下雨翻盆。高江急峡雷霆斗，古木苍藤日月昏。戎马不如归马逸，千家今有百家存。哀哀寡妇诛求尽，恸哭秋原何处村？
杜甫|禹庙|禹庙空山里，秋风落日斜。荒庭垂桔柚，古屋画龙蛇。云气嘘青壁，江声走白沙。早知乘四载，疏凿控三巴。
杜甫|九日|去年登高郪县北，今日重在涪江滨。苦遭白发不相放，羞见黄花无数新。世乱郁郁久为客，路难悠悠常傍人。酒阑却忆十年事，肠断骊山清路尘。
杜甫|野人送朱樱|西蜀樱桃也自红，野人相赠满筠笼。数回细写愁仍破，万颗匀圆讶许同。忆昨赐沾门下省，退朝擎出大明宫。金盘玉箸无消息，此日尝新任转蓬。
杜甫|野老|野老篱前江岸回，柴门不正逐江开。渔人网集澄潭下，贾客船随返照来。长路关心悲剑阁，片云何意傍琴台。王师未报收东郡，城阙秋生画角哀。
杜甫|冬日有怀李白|寂寞书斋里，终朝独尔思。更寻嘉树传，不忘角弓诗。短褐风霜入，还丹日月迟。未因乘兴去，空有鹿门期。
杜甫|杜鹃行|君不见昔日蜀天子，化作杜鹃似老乌。寄巢生子不自啄，群鸟至今与哺雏。虽同君臣有旧礼，骨肉满眼身羁孤。业工窜伏深树里，四月五月偏号呼。其声哀痛口流血，所诉何事常区区。尔岂摧残始发愤，羞带羽翮伤形愚。苍天变化谁料得，万事反覆何所无。万事反覆何所无，岂忆当殿群臣趋。
高适|古大梁行|古城莽苍饶荆榛，驱马荒城愁杀人，魏王宫观尽禾黍，信陵宾客随灰尘。忆昨雄都旧朝市，轩车照耀歌钟起，军容带甲三十万，国步连营一千里。全盛须臾哪可论，高台曲池无复存，遗墟但见狐狸迹，古地空余草木根。暮天摇落伤怀抱，抚剑悲歌对秋草，侠客犹传朱亥名，行人尚识夷门道。
岑参|田使君美人舞如莲花北鋋歌|美人舞如莲花旋，世人有眼应未见。高堂满地红氍毹，试舞一曲天下无。此曲胡人传入汉，诸客见之惊且叹。慢脸娇娥纤复秾，轻罗金缕花葱茏。回裾转袖若飞雪，左鋋右鋋生旋风。琵琶横笛和未匝，花门山头黄云合。忽作出塞入塞声，白草胡沙寒飒飒。翻身入破如有神，前见后见回回新。
岑参|胡笳歌送颜真卿使赴河陇|君不闻胡笳声最悲？紫髯绿眼胡人吹。吹之一曲犹未了，愁杀楼兰征戍儿。凉秋八月萧关道，北风吹断天山草。昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻？
岑参|至大梁却寄匡城主人|一从弃鱼钓，十载干明王。无由谒天阶，却欲归沧浪。仲秋至东郡，遂见天雨霜。昨夜梦故山，蕙草色已黄。平明辞铁丘，薄暮游大梁。仲秋萧条景，拔剌飞鹅鶬。四郊阴气闭，万里无晶光。长风吹白茅，野火烧枯桑。故人南燕吏，籍籍名更香。聊以玉壶赠，置之君子堂。
韦应物|登楼寄王卿|踏阁攀林恨不同，楚云沧海思无穷。数家砧杵秋山下，一郡荆榛寒雨中。
李白|江夏赠韦南陵冰|胡骄马惊沙尘起，胡雏饮马天津水。君为张掖近酒泉，我窜三色九千里。天地再新法令宽，夜郎迁客带霜寒。西忆故人不可见，东风吹梦到长安。宁期此地忽相遇，惊喜茫如堕烟雾。玉箫金管喧四筵，苦心不得申长句。昨日绣衣倾绿尊，病如桃李竟何言。
李白|长相思三首·其二|日色已尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然，忆君迢迢隔青天。昔日横波目，今成流泪泉。不信妾肠断，归来看取明镜前。
孟浩然|听郑五愔弹琴|阮籍推名饮，清风坐竹林。半酣下衫袖，拂拭龙唇琴。一杯弹一曲，不觉夕阳沉。余意在山水，闻之谐夙心。
孟浩然|田园作|弊庐隔尘喧，惟先养恬素。卜邻近三径，植果盈千树。粤余任推迁，三十犹未遇。书剑时将晚，丘园日已暮。晨兴自多怀，昼坐常寡悟。冲天羡鸿鹄，争食羞鸡鹜。望断金马门，劳歌采樵路。乡曲无知己，朝端乏亲故。谁能为扬雄，一荐甘泉赋。
王昌龄|旅望 / 出塞行|白花原头望京师，黄河水流无尽时。穷秋旷野行人绝，马首东来知是谁。
李颀|鲛人歌|鲛人潜织水底居，侧身上下随游鱼。轻绡文彩不可识，夜夜澄波连月色。有时寄宿来城市，海岛青冥无极已。泣珠报恩君莫辞，今年相见明年期。始知万族无不有，百尺深泉架户牖。鸟没空山谁复望，一望云涛堪白首。
裴迪|辋川集二十首。竹里馆|来过竹里馆，日与道相亲。出入唯山鸟，幽深无世人。
王维|早秋山中作|无才不敢累明时，思向东溪守故篱。岂厌尚平婚嫁早，却嫌陶令去官迟。草间蛩响临秋急，山里蝉声薄暮悲。寂寞柴门人不到，空林独与白云期。
王维|登河北城楼作|井邑傅岩上，客亭云雾间。高城眺落日，极浦映苍山。岸火孤舟宿，渔家夕鸟还。寂寥天地暮，心与广川闲。
陈子昂|春日登金华观|白玉仙台古，丹丘别望遥。山川乱云日，楼榭入烟霄。鹤舞千年树，虹飞百尺桥。还疑赤松子，天路坐相邀。
骆宾王|畴昔篇|少年重英侠，弱岁贱衣冠。既托寰中赏，方承膝下欢。遨游灞水曲，风月洛城端。且知无玉馔，谁肯逐金丸。金丸玉馔盛繁华，自言轻侮季伦家。五霸争驰千里马，三条竞骛七香车。掩映飞轩乘落照，参差步障引朝霞。池中旧水如悬镜，屋里新妆不让花。意气风云倏如昨，岁月春秋屡回薄。
李峤|荷|新溜满澄陂，圆荷影若规。风来香气远，日落盖阴移。鱼戏排缃叶，龟浮见绿池。魏朝难接采，楚服但同披。
李峤|山|地镇标神秀，峨峨上翠氛。泉飞一道带，峰出半天云。古壁丹青色，新花绮绣纹。已开封禅所，希谒圣明君。
李峤|雾|曹公迷楚泽，汉帝出平城。涿鹿妖氛静，丹山霁色明。类烟飞稍重，方雨散还轻。倘入非熊兆，宁思玄豹情。
李峤|月|桂满三五夕，蓂开二八时。清辉飞鹊鉴，新影学蛾眉。皎洁临疏牖，玲珑鉴薄帷。愿言从爱客，清夜幸同嬉。
王勃|春园|山泉两处晚，花柳一园春。还持千日醉，共作百年人。
王勃|铜雀妓二首|金凤邻铜雀，漳河望邺城。君王无处所，台榭若平生。舞席纷何就，歌梁俨未倾。西陵松槚冷，谁见绮罗情。妾本深宫妓，层城闭九重。君王欢爱尽，歌舞为谁容。锦衾不复襞，罗衣谁再缝。高台西北望，流涕向青松。
武则天|制袍字赐狄仁杰|敷政术，守清勤。升显位，励相臣。
李世民|咏风|萧条起关塞，摇飏下蓬瀛。拂林花乱彩，响谷鸟分声。披云罗影散，泛水织文生。劳歌大风曲，威加四海清。
李白|淮海对雪赠傅霭|朔雪落吴天，从风渡溟渤。梅树成阳春，江沙浩明月。兴从剡溪起，思绕梁园发。寄君郢中歌，曲罢心断绝。
韩愈|后廿九日复上宰相书|三月十六日，前乡贡进士韩愈，谨再拜言相公阁下。愈闻周公之为辅相，其急于见贤也，方一食三吐其哺，方一沐三握其发。天下之贤才皆已举用，奸邪谗佞欺负之徒皆已除去，四海皆已无虞，九夷八蛮之在荒服之外者皆已宾贡，天灾时变、昆虫草木之妖皆已销息，
薛昭蕴|浣溪沙·粉上依稀有泪痕|粉上依稀有泪痕，郡庭花落欲黄昏，远情深恨与谁论？记得去年寒食日，延秋门外卓金轮，日斜人散暗销魂。
吕岩|忆江南|淮南法，秋石最堪夸。位应乾坤白露节，象移寅卯紫河车。子午结朝霞。王阳术，得秘是黄牙。万蕊初生将此类，黄钟应律始归家。十月定君夸。黄帝术，玄妙美金花。玉液初凝红粉见，乾坤覆载暗交加。龙虎变成砂。长生术，玄要补泥丸。彭祖得之年八百，世人因此转伤残。谁是识。
冯延巳|忆江南（二首，与本调不同）|去岁迎春楼上月，正是西窗，夜凉时节。玉人贪睡坠钗云，粉消妆薄见天真人非风月长依旧，破镜尘筝一梦经年瘦。今宵帘幕扬花阴，空馀枕泪独伤心。今日相逢花未发，正是去年，别离时节。东风次第有花开，恁时须约却重来重来不怕花堪折，只恐明年花发人离别。别离若向百花时，
李九龄|读三国志|有国由来在得贤，莫言兴废是循环。武侯星落周瑜死，平蜀降吴似等闲。
崔道融|旅行|少壮经勤苦，衰年始浪游。谁怜不龟手，他处却封侯。
吴融|杏花|春物竞相妒，杏花应最娇。红轻欲愁杀，粉薄似啼销。愿作南华蝶，翩翩绕此条。
吴融|杨花|不斗秾华不占红，自飞晴野雪濛濛。百花长恨风吹落，唯有杨花独爱风。
韩偓|蜻蜓|碧玉眼睛云母翅，轻于粉蝶瘦于蜂。坐来迎拂波光久，岂是殷勤为蓼丛。
郑谷|荔枝|平昔谁相爱，骊山遇贵妃。枉教生处远，愁见摘来稀。晚夺红霞色，晴欺瘴日威。南荒何所恋，为尔即忘归。
罗隐|感弄猴人赐朱绂|十二三年就试期，五湖烟月奈相违。何如买取胡孙弄，一笑君王便著绯。
罗隐|鹭鸶|斜阳澹澹柳阴阴，风袅寒丝映水深。不要向人夸素白，也知常有羡鱼心。
罗隐|魏城逢故人 / 绵谷回寄蔡氏昆仲|一年两度锦城游，前值东风后值秋。芳草有情皆碍马，好云无处不遮楼。山将别恨和心断，水带离声入梦流。今日因君试回首，淡烟乔木隔绵州。
方干|月|桂轮秋半出东方，巢鹊惊飞夜未央。海上风云摇皓影，空中露气湿流光。斜临户牖通宵烛，回照阶墀到晓霜。庾亮恃才高更逸，方闻墨翰已成章。
方干|柳|摇曳惹风吹，临堤软胜丝。态浓谁为识，力弱自难持。学舞枝翻袖，呈妆叶展眉。如何一攀折，怀友又题诗。
李咸用|关山月|离离天际云，皎皎关山月。羌笛一声来，白尽征人发。嘹唳孤鸿高，萧索悲风发。雪压塞尘清，雕落沙场阔。何当胡无人，荷戈朝凤阙。
李咸用|短歌行|一樽绿酒绿于染，拍手高歌天地险。上得青云下不难，下在黄埃上须渐。少年欢乐须及时，莫学懦夫长泣岐。白日欲沈犹未沈，片月已来天半垂。坎鼓铿钟杀愁贼，挼碎是非佯不识。长短高卑不可求，莫叹人生头雪色。
陆龟蒙|怀宛陵旧游|陵阳佳地昔年游，谢脁青山李白楼。唯有日斜溪上思，酒旗风影落春流。
陆龟蒙|夕阳|渡口和帆落，城边带角收。如何茂陵客，江上倚危楼。
温庭筠|春洲曲|韶光染色如蛾翠，绿湿红鲜水容媚。苏小慵多兰渚闲，融融浦日鵁鶄寐。紫骝蹀躞金衔嘶，堤上扬鞭烟草迷。门外平桥连柳堤，归来晚树黄莺啼。
贾岛|不欺|上不欺星辰，下不欺鬼神。知心两如此，然后何所陈。食鱼味在鲜，食蓼味在辛。掘井须到流，结交须到头。此语诚不谬，敌君三万秋。
韩琮|骆谷晚望|秦川如画渭如丝，去国还家一望时。公子王孙莫来好，岭花多是断肠枝。
李商隐|燕台四首。春|风光冉冉东西陌，几日娇魂寻不得。蜜房羽客类芳心，冶叶倡条遍相识。暖蔼辉迟桃树西，高鬟立共桃鬟齐。雄龙雌凤杳何许，絮乱丝繁天亦迷。醉起微阳若初曙，映帘梦断闻残语。愁将铁网罥珊瑚，海阔天翻迷处所。衣带无情有宽窄，春烟自碧秋霜白。研丹擘石天不知，愿得天牢锁冤魄。
李商隐|柳枝五首|花房与蜜脾，蜂雄蛱蝶雌。同时不同类，那复更相思。本是丁香树，春条结始生。玉作弹棋局，中心亦不平。嘉瓜引蔓长，碧玉冰寒浆。东陵虽五色，不忍值牙香。柳枝井上蟠，莲叶浦中干。锦鳞与绣羽，水陆有伤残。画屏绣步障，物物自成双。如何湖上望，只是见鸳鸯。
李商隐|昨夜|不辞鶗鴂妒年芳，但惜流尘暗烛房。昨夜西池凉露满，桂花吹断月中香。
李商隐|忆住一师|无事经年别远公，帝城钟晓忆西峰。炉烟消尽寒灯晦，童子开门雪满松。
李商隐|吴宫|龙槛沉沉水殿清，禁门深掩断人声。吴王宴罢满宫醉，日暮水漂花出城。
李商隐|明日|天上参旗过，人间烛焰销。谁言整双履，便是隔三桥。知处黄金锁，曾来碧绮寮。凭栏明日意，池阔雨萧萧。
李商隐|南朝|玄武湖中玉漏催，鸡鸣埭口绣襦回。谁言琼树朝朝见，不及金莲步步来。敌国军营漂木柹，前朝神庙锁烟煤。满宫学士皆颜色，江令当年只费才。
杜牧|惜春|花开又花落，时节暗中迁。无计延春日，何能驻少年。小丛初散蝶，高柳即闻蝉。繁艳归何处，满山啼杜鹃。
杜牧|哭韩绰|平明送葬上都门，绋翣交横逐去魂。归来冷笑悲身事，唤妇呼儿索酒盆。
杜牧|重送绝句|绝艺如君天下少，闲人似我世间无。别后竹窗风雪夜，一灯明暗覆吴图。
朱庆馀|早梅|天然根性异，万物尽难陪。自古承春早，严冬斗雪开。艳寒宜雨露，香冷隔尘埃。堪把依松竹，良涂一处栽。
白居易|秋游|下马闲行伊水头，凉风清景胜春游。何事古今诗句里，不多说著洛阳秋。
白居易|庾楼晓望|独凭朱槛立凌晨，山色初明水色新。竹雾晓笼衔岭月，频风暖送过江春。子城阴处犹残雪，衙鼓声前未有尘。三百年来庾楼上，曾经多少望乡人。
白居易|画竹歌|植物之中竹难写，古今虽画无似者。萧郎下笔独逼真，丹青以来唯一人。人画竹身肥臃肿，萧画茎瘦节节竦。人画竹梢死羸垂，萧画枝活叶叶动。不根而生从意生，不笋而成由笔成。野塘水边埼岸侧，森森两丛十五茎。婵娟不失筠粉态，萧飒尽得风烟情。举头忽看不似画，低耳静听疑有声。
白居易|早春|雪消冰又释，景和风复暄。满庭田地湿，荠叶生墙根。官舍悄无事，日西斜掩门。不开庄老卷，欲与何人言。
白居易|冬夜|家贫亲爱散，身病交游罢。眼前无一人，独掩村斋卧。冷落灯火暗，离披帘幕破。策策窗户前，又闻新雪下。长年渐省睡，夜半起端坐。不学坐忘心，寂莫安可过。兀然身寄世，浩然心委化。如此来四年，一千三百夜。
元稹|香球|顺俗唯团转，居中莫动摇。爱君心不恻，犹讶火长烧。
李贺|白虎行|火乌日暗崩腾云，秦皇虎视苍生群。烧书灭国无暇日，铸剑佩玦惟将军。玉坛设醮思冲天，一世二世当万年。烧丹未得不死药，拏舟海上寻神仙。鲸鱼张鬣海波沸，耕人半作征人鬼。雄豪气猛如焰烟，无人为决天河水。谁最苦兮谁最苦，报人义士深相许。渐离击筑荆卿歌，荆卿把酒燕丹语。
李贺|昌谷北园新笋四首|箨落长竿削玉开，君看母笋是龙材。更容一夜抽千尺，别却池园数寸泥。斫取青光写楚辞，腻香春粉黑离离。无情有恨何人见，露压烟啼千万枝。家泉石眼两三茎，晓看阴根紫脉生。今年水曲春沙上，笛管新篁拔玉青。古竹老梢惹碧云，茂陵归卧叹清贫。风吹千亩迎雨啸，鸟重一枝入酒尊。
李贺|帝子歌|洞庭明月一千里，凉风雁啼天在水。九节菖蒲石上死，湘神弹琴迎帝子。山头老桂吹古香，雌龙怨吟寒水光。沙浦走鱼白石郎，闲取真珠掷龙堂。
李贺|残丝曲|垂杨叶老莺哺儿，残丝欲断黄蜂归。绿鬓年少金钗客，缥粉壶中沉琥珀。花台欲暮春辞去，落花起作回风舞。榆荚相催不知数，沈郎青钱夹城路。
张籍|行路难|湘东行人长叹息，十年离家归未得。弊裘羸马苦难行，僮仆饥寒少筋力。君不见床头黄金尽，壮士无颜色。龙蟠泥中未有云，不能生彼升天翼。
孟郊|闻夜啼赠刘正元|寄泣须寄黄河泉，此中怨声流彻天。愁人独有夜灯见，一纸乡书泪滴穿。
柳宗元|岭南江行|瘴江南去入云烟，望尽黄茆是海边。山腹雨晴添象迹，潭心日暖长蛟涎。射工巧伺游人影，飓母偏惊旅客船。从此忧来非一事，岂容华发待流年。
韩愈|谒衡岳庙遂宿岳寺题门楼|五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷？我来正逢秋雨节，阴气晦昧无清风。潜心默祷若有应，岂非正直能感通！须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。
韩愈|琴操十首。猗兰操|兰之猗猗，扬扬其香。不采而佩，于兰何伤。今天之旋，其曷为然。行四方，以日以年。雪霜贸贸，荠麦之茂。子如不伤，
权德舆|端午日礼部宿斋有衣服彩结之贶以诗还答|良辰当五日，偕老祝千年。彩缕同心丽，轻裾映体鲜。寂寥斋画省，款曲擘香笺。更想传觞处，孙孩遍目前。
王建|寄蜀中薛涛校书|万里桥边女校书，枇杷花里闭门居。扫眉才子于今少，管领春风总不如。
李端|闺情|月落星稀天欲明，孤灯未灭梦难成。披衣更向门前望，不忿朝来鹊喜声。
李益|上汝州郡楼|黄昏鼓角似边州，三十年前上此楼。今日山城对垂泪，伤心不独为悲秋。
皇甫冉|送王司直|西塞云山远，东风道路长。人心胜潮水，相送过浔阳。
钱起|送外甥怀素上人归乡侍奉|释子吾家宝，神清慧有馀。能翻梵王字，妙尽伯英书。远鹤无前侣，孤云寄太虚。狂来轻世界，醉里得真如。飞锡离乡久，宁亲喜腊初。故池残雪满，寒柳霁烟疏。寿酒还尝药，晨餐不荐鱼。遥知禅诵外，健笔赋闲居。
钱起|蓝田溪与渔者宿|独游屡忘归，况此隐沦处。濯发清泠泉，月明不能去。更怜垂纶叟，静若沙上鹭。一论白云心，千里沧州趣。芦中野火尽，浦口秋山曙。叹息分枝禽，何时更相遇？
贾至|早朝大明宫呈两省僚友|银烛熏天紫陌长，禁城春色晓苍苍。千条弱柳垂青琐，百啭流莺绕建章。剑佩声随玉墀步，衣冠身惹御炉香。共沐恩波凤池上，朝朝染翰侍君王。
杜甫|燕子来舟中作|湖南为客动经春，燕子衔泥两度新。旧入故园尝识主，如今社日远看人。可怜处处巢居室，何异飘飘托此身。暂语船樯还起去，穿花贴水益沾巾。
杜甫|晓望|白帝更声尽，阳台曙色分。高峰寒上日，叠岭宿霾云。地坼江帆隐，天清木叶闻。荆扉对麋鹿，应共尔为群。
杜甫|送路六侍御入朝|童稚情亲四十年，中间消息两茫然。更为后会知何地？忽漫相逢是别筵！不分桃花红似锦，生憎柳絮白于棉。剑南春色还无赖，触忤愁人到酒边。
杜甫|野望|金华山北涪水西，仲冬风日始凄凄。山连越巂蟠三蜀，水散巴渝下五溪。独鹤不知何事舞，饥乌似欲向人啼。射洪春酒寒仍绿，目极伤神谁为携。
杜甫|宿赞公房|杖锡何来此，秋风已飒然。雨荒深院菊，霜倒半池莲。放逐宁违性，虚空不离禅。相逢成夜宿，陇月向人圆。
杜甫|火|楚山经月火，大旱则斯举。旧俗烧蛟龙，惊惶致雷雨。爆嵌魑魅泣，崩冻岚阴昈.罗落沸百泓，根源皆万古。青林一灰烬，云气无处所。入夜殊赫然，新秋照牛女。风吹巨焰作，河棹腾烟柱。势俗焚昆仑，光弥焮洲渚。腥至焦长蛇，声吼缠猛虎。神物已高飞，不见石与土。尔宁要谤讟，
高适|送浑将军出塞|将军族贵兵且强，汉家已是浑邪王。子孙相承在朝野，至今部曲燕支下。控弦尽用阴山儿，登阵常骑大宛马。银鞍玉勒绣蝥弧，每逐嫖姚破骨都。李广从来先将士，卫青未肯学孙吴。传有沙场千万骑，昨日边庭羽书至。城头画角三四声，匣里宝刀昼夜鸣。意气能甘万里去，辛勤判作一年行。
高适|登百丈峰二首|朝登百丈峰，遥望燕支道。汉垒青冥间，胡天白如扫。忆昔霍将军，连年此征讨。匈奴终不灭，寒山徒草草。唯见鸿雁飞，令人伤怀抱。晋武轻后事，惠皇终已昏。豺狼塞瀍洛，胡羯争乾坤。四海如鼎沸，五原徒自尊。而今白庭路，犹对青阳门。朝市不足问，君臣随草根。
李白|哭宣城善酿纪叟|纪叟黄泉里，还应酿老春。夜台无晓日，沽酒与何人？戴老黄泉下，还应酿大春。夜台无李白，沽酒与何人？
李白|纪南陵题五松山|圣达有去就，潜光愚其德。鱼与龙同池，龙去鱼不测。当时版筑辈，岂知傅说情。一朝和殷羹，光气为列星。伊尹生空桑，捐庖佐皇极。桐宫放太甲，摄政无愧色。三年帝道明，委质终辅翼。旷哉至人心，万古可为则。时命或大缪，仲尼将奈何。鸾凤忽覆巢，麒麟不来过。龟山蔽鲁国，
李白|金陵白杨十字巷|白杨十字巷，北夹湖沟道。不见吴时人，空生唐年草。天地有反覆，宫城尽倾倒。六帝馀古丘，樵苏泣遗老。
李白|送裴十八图南归嵩山二首|何处可为别，长安青绮门。胡姬招素手，延客醉金樽。临当上马时，我独与君言。风吹芳兰折，日没鸟雀喧。举手指飞鸿，此情难具论。同归无早晚，颍水有清源。君思颍水绿，忽复归嵩岑。归时莫洗耳，为我洗其心。洗心得真情，洗耳徒买名。谢公终一起，相与济苍生。
李白|赠别王山人归布山|王子析道论，微言破秋毫。还归布山隐，兴入天云高。尔去安可迟？瑶草恐衰歇。我心亦怀归，屡梦松上月。傲然遂独往，长啸开岩扉。林壑久已芜，石道生蔷薇。愿言弄笙鹤，岁晚来相依。
李白|颍阳别元丹丘之淮阳|吾将元夫子，异姓为天伦。本无轩裳契，素以烟霞亲。尝恨迫世网，铭意俱未伸。松柏虽寒苦，羞逐桃李春。悠悠市朝间，玉颜日缁磷。所失重山岳，所得轻埃尘。精魄渐芜秽，衰老相凭因。我有锦囊诀，可以持君身。当餐黄金药，去为紫阳宾。万事难并立，百年犹崇晨。别尔东南去，
李白|寄淮南友人|红颜悲旧国，青岁歇芳洲。不待金门诏，空持宝剑游。海云迷驿道，江月隐乡楼。复作淮南客，因逢桂树留。
李白|拟古|融融白玉辉，映我青蛾眉。宝镜似空水，落花如风吹。出门望帝子，荡漾不可期。安得黄鹤羽，一报佳人知。
李白|中山孺子妾歌|中山孺子妾，特以色见珍。虽然不如延年妹，亦是当时绝世人。桃李出深井，花艳惊上春。一贵复一贱，关天岂由身。芙蓉老秋霜，团扇羞网尘。戚姬髡发入舂市，万古共悲辛。
张巡|闻笛|岧峣试一临，虏骑附城阴。不辨风尘色，安知天地心？门开边月近，战苦阵云深。旦夕更楼上，遥闻横笛声。
刘长卿|酬李穆见寄|孤舟相访至天涯，万转云山路更赊。欲扫柴门迎远客，青苔黄叶满贫家。
刘长卿|移使鄂州次岘阳馆怀旧居|多惭恩未报，敢问路何长。万里通秋雁，千峰共夕阳。旧游成远道，此去更违乡。草露深山里，朝朝落客裳。
常建|送宇文六|花映垂杨汉水清，微风林里一枝轻。即今江北还如此，愁杀江南离别情。
王昌龄|朝来曲|月昃鸣珂动，花连绣户春。盘龙玉台镜，唯待画眉人。
王昌龄|九日登高|青山远近带皇州，霁景重阳上北楼。雨歇亭皋仙菊润，霜飞天苑御梨秋。茱萸插鬓花宜寿，翡翠横钗舞作愁。谩说陶潜篱下醉，何曾得见此风流。
李颀|古塞下曲|行人朝走马，直指蓟城傍。蓟城通漠北，万里别吾乡。海上千烽火，沙中百战场。军书发上郡，春色度河阳。袅袅汉宫柳，青青胡地桑。琵琶出塞曲，横笛断君肠。
崔颢|长干曲四首（一作江南曲）|君家何处住，妾住在横塘。停船暂借问，或恐是同乡。家临九江水，来去九江侧。同是长干人，自小不相识。下渚多风浪，莲舟渐觉稀。那能不相待，独自逆潮归。三江潮水急，五湖风浪涌。由来花性轻，莫畏莲舟重。
王维|菩提寺禁裴迪来相看说逆贼等凝碧池上作音乐…示裴迪|万户伤心生野烟，百僚何日更朝天。秋槐叶落空宫里，凝碧池头奏管弦。
王维|山茱萸|朱实山下开，清香寒更发。幸与丛桂花，窗前向秋月。
王维|辋川集。欹湖|吹箫凌极浦，日暮送夫君。湖上一回首，青山卷白云。
王维|敕借岐王九成宫避暑应教|帝子远辞丹凤阙，天书遥借翠微宫。隔窗云雾生衣上，卷幔山泉入镜中。林下水声喧语笑，岩间树色隐房栊。仙家未必能胜此，何事吹笙向碧空。
王维|早朝|柳暗百花明，春深五凤城。城乌睥睨晓，宫井辘轳声。方朔金门侍，班姬玉辇迎。仍闻遣方士，东海访蓬瀛。
王维|送康太守|城下沧江水，江边黄鹤楼。朱阑将粉堞，江水映悠悠。铙吹发夏口，使君居上头。郭门隐枫岸，侯吏趋芦洲。何异临川郡，还劳康乐侯。
王湾|观搊筝（一作祖咏诗）|虚室有秦筝，筝新月复清。弦多弄委曲，柱促语分明。晓怨凝繁手，春娇入曼声。近来唯此乐，传得美人情。
沈佺期|遥同杜员外审言过岭|天长地阔岭头分，去国离家见白云。洛浦风光何所似，崇山瘴疠不堪闻。南浮涨海人何处，北望衡阳雁几群。两地江山万余里，何时重谒圣明君。
陈子昂|白帝城怀古|日落沧江晚，停桡问土风。城临巴子国，台没汉王宫。荒服仍周甸，深山尚禹功。岩悬青壁断，地险碧流通。古木生云际，归帆出雾中。川途去无限，客思坐何穷。
骆宾王|游兖部逢孔君自卫来，欣然相遇若旧|游人自卫返，背客隔淮来。倾盖金兰合，忘筌玉叶开。繁花明日柳，疏蕊落风梅。将期重交态，时慰不然灰。
骆宾王|久客临海有怀|天涯非日观，地屺望星楼。练光摇乱马，剑气上连牛。草湿姑苏夕，叶下洞庭秋。欲知凄断意，江上涉安流。
李峤|梅|大庾敛寒光，南枝独早芳。雪含朝暝色，风引去来香。妆面回青镜，歌尘起画梁。若能遥止渴，何暇泛琼浆。
李峤|云|英英大梁国，郁郁秘书台。碧落从龙起，青山触石来。官名光邃古，盖影耿轻埃。飞感高歌发，威加四海回。
李峤|日|旦出扶桑路，遥升若木枝。云间五色满，霞际九光披。东陆苍龙驾，南郊赤羽驰。倾心比葵藿，朝夕奉光曦。
杨炯|西陵峡|绝壁耸万仞，长波射千里。盘薄荆之门，滔滔南国纪。楚都昔全盛，高丘烜望祀。秦兵一旦侵，夷陵火潜起。四维不复设，关塞良难恃。洞庭且忽焉，孟门终已矣。自古天地辟，流为峡中水。行旅相赠言，风涛无极已。及余践斯地，瑰奇信为美。江山若有灵，千载伸知己。
杨炯|夜送赵纵|赵氏连城璧，由来天下传。送君还旧府，明月满前川。
张九龄|咏燕 / 归燕诗|海燕虽微渺，乘春亦暂来。岂知泥滓贱，只见玉堂开。绣户时双入，华堂日几回。无心与物竞，鹰隼莫相猜。
张九龄|秋晚登楼望南江入始兴郡路|潦收沙衍出，霜降天宇晶。伏槛一长眺，津途多远情。思来江山外，望尽烟云生。滔滔不自辨，役役且何成。我来飒衰鬓，孰云飘华缨。枥马苦踡跼，笼禽念遐征。岁阴向晼晚，日夕空屏营。物生贵得性，身累由近名。内顾觉今是，追叹何时平。
李百药|秋晚登古城|日落征途远，怅然临古城。颓墉寒雀集，荒堞晚乌惊。萧森灌木上，迢递孤烟生。霞景焕余照，露气澄晚清。秋风转摇落，此志安可平！
王绩|赠程处士|百年长扰扰，万事悉悠悠。日光随意落，河水任情流。礼乐囚姬旦，诗书缚孔丘。不如高枕枕，时取醉消愁。
白居易|横吹曲辞。长安道|花枝缺处青楼开，艳歌一曲酒一杯。美人劝我急行乐，自古朱颜不再来，君不见外州客，长安道，一回来，一回老。
魏徵|横吹曲辞。出关|中原还逐鹿，投笔事戎轩。纵横计不就，慷慨志犹存。策杖谒天子，驱马出关门。请缨羁南越，凭轼下东藩。郁纡陟高岫，出没望平原。古木吟寒鸟，空山啼夜猿。既伤千里目，还惊九折魂。岂不惮艰险，深怀国士恩。季布无二诺，侯嬴重一言。人生感意气，功名谁复论。
李煜|句|迢迢牵牛星，杳在河之阳。粲粲黄姑女，耿耿遥相望。莺狂应有恨，蝶舞已无多。揖让月在手，动摇风满怀。病态如衰弱，厌厌向五年。衰颜一病难牵复，晓殿君临颇自羞。冷笑秦皇经远略，静怜姬满苦时巡。鬓从今日添新白，菊是去年依旧黄。
李煜|题金楼子后|牙签万轴裹红绡，王粲书同付火烧。不于祖龙留面目，遗篇那得到今朝。
李煜|九月十日偶书|晚雨秋阴酒乍醒，感时心绪杳难平。黄花冷落不成艳，红叶飕飗竞鼓声。背世返能厌俗态，偶缘犹未忘多情。自从双鬓斑斑白，不学安仁却自惊。
徐惠|进太宗|朝来临镜台，妆罢暂裴回。千金始一笑，一召讵能来。
李世民|咏兴国寺佛殿前幡|拂霞疑电落，腾虚状写虹。屈伸烟雾里，低举白云中。纷披乍依迥，掣曳或随风。念兹轻薄质，无翅强摇空。
张九龄|照镜见白发|宿昔青云志，蹉跎白发年。谁知明镜里，形影自相怜。
白居易|浪淘沙·海底飞尘终有日|海底飞尘终有日，山头化石岂无时。谁道小郎抛小妇，船头一去没回期。
温庭筠|遐方怨·花半拆|花半拆，雨初晴。未卷珠帘，梦残，惆怅闻晓莺。宿妆眉浅粉山横。约鬟鸳镜里，绣罗轻。
吕岩|苏幕遮|天不高，地不大。惟有真心，物物俱含载。不用之时全体在。用即拈来，万象周沙界虚无中，尘色内。尽是还丹，历历堪收采。这个鼎炉解不解。养就灵乌，飞出光明海。
冯延巳|采桑子|小庭雨过春将尽，片片花飞。独折残枝，无语凭阑只自知玉堂香暖珠帘卷，双燕来归。君约佳期，肯信韶华得几时。马嘶人语春风岸，芳草绵绵。杨柳桥边，落日高楼酒旆悬旧愁新恨知多少，目断遥天。独立花前，更听笙歌满画船。西风半夜帘栊冷，远梦初归。梦过金扉，
冯延巳|三台令|春色，春色，依旧青门紫陌。日斜柳暗花嫣，醉卧春色少年。年少，年少，行乐直须及早。明月，明月，照得离人愁绝。更深影入空床，不道帷屏夜长。长夜，长夜，梦到庭花阴下。南浦，南浦，翠鬟离人何处。当时携手高楼，依旧楼前水流。流水，流水，中有伤心双泪。
李煜|采桑子（一名丑奴儿、罗敷媚、罗敷艳歌）|辘轳金井梧桐晚，几树惊秋。昼雨如愁，百尺虾须上玉钩琼窗春断双蛾皱，回首边头。欲寄鳞游，九曲寒波不溯流。亭前春逐红英尽，舞态徘徊。细雨霏微，不放双眉时暂开绿窗冷静芳音断，香印成灰。可奈情怀，欲睡朦胧入梦来。
李璟|浣溪纱（一作浣纱溪、小庭花）|风压轻云贴水飞，乍晴池馆燕争泥，沈郎多病不胜衣沙上未闻鸿雁信，竹间时听鹧鸪啼，此情惟有落花知。
齐己|送人游塞|槐柳野桥边，行尘暗马前。秋风来汉地，客路入胡天。雁聚河流浊，羊群碛草膻。那堪陇头宿，乡梦逐潺湲。
韦庄|春愁|自有春愁正断魂，不堪芳草思王孙。落花寂寂黄昏雨，深院无人独倚门。
韦庄|愁|避愁愁又至，愁至事难忘。夜坐心中火，朝为鬓上霜。不经公子梦，偏入旅人肠。借问高轩客，何乡是醉乡。
杜荀鹤|题所居村舍|家随兵尽屋空存，税额宁容减一分。衣食旋营犹可过，赋输长急不堪闻。蚕无夏织桑充寨，田废春耕犊劳军。如此数州谁会得，杀民将尽更邀勋。
郑谷|梅|江国正寒春信稳，岭头枝上雪飘飘。何言落处堪惆怅，直是开时也寂寥。素艳照尊桃莫比，孤香黏袖李须饶。离人南去肠应断，片片随鞭过楚桥。
唐彦谦|洛神|人世仙家本自殊，何须相见向中途。惊鸿瞥过游龙去，漫恼陈王一事无。
唐彦谦|兰二首|清风摇翠环，凉露滴苍玉。美人胡不纫，幽香蔼空谷。谢庭漫芳草，楚畹多绿莎。于焉忽相见，岁晏将如何。
罗隐|岁除夜|官历行将尽，村醪强自倾。厌寒思暖律，畏老惜残更。岁月已如此，寇戎犹未平。儿童不谙事，歌吹待天明。
胡曾|咏史诗。汴水|千里长河一旦开，亡隋波浪九天来。锦帆未落干戈起，惆怅龙舟更不回。
司空图|重阳四首|檐前减燕菊添芳，燕尽庭前菊又荒。老大比他年少少，每逢佳节更悲凉。雨寒莫待菊花催，须怕晴空暖并开。开却一枝开却尽，且随幽蝶更徘徊。青娥懒唱无衣换，黄菊新开乞酒难。长有长亭惆怅事，隔河更得对凭栏。白发怕寒梳更懒，黄花晴日照初开。篱头应是蝶相报，已被邻家携酒来。
司空图|华下|故国春归未有涯，小栏高槛别人家。五更惆怅回孤枕，犹自残灯照落花。
温庭筠|碧磵驿晓思 / 碧涧驿晓思|香灯伴残梦，楚国在天涯。月落子规歇，满庭山杏花。
李群玉|钓鱼|七尺青竿一丈丝，菰蒲叶里逐风吹。几回举手抛芳饵，惊起沙滩水鸭儿。
卢肇|竞渡诗 / 及第后江宁观竞渡寄袁州剌史成应元|石溪久住思端午，馆驿楼前看发机。鼙鼓动时雷隐隐，兽头凌处雪微微。冲波突出人齐譀，跃浪争先鸟退飞。向道是龙刚不信，果然夺得锦标归。
赵嘏|宿楚国寺有怀|风动衰荷寂寞香，断烟残月共苍苍。寒生晚寺波摇壁，红堕疏林叶满床。起雁似惊南浦棹，阴云欲护北楼霜。江边松菊荒应尽，八月长安夜正长。
李商隐|蝶|孤蝶小徘徊，翩翾粉翅开。并应伤皎洁，频近雪中来。
李商隐|览古|莫恃金汤忽太平，草间霜露古今情。空糊赪壤真何益，欲举黄旗竟未成。长乐瓦飞随水逝，景阳钟堕失天明。回头一吊箕山客，始信逃尧不为名。
李商隐|槿花|风露凄凄秋景繁，可怜荣落在朝昏。未央宫里三千女，但保红颜莫保恩。
李商隐|壬申七夕|已驾七香车，心心待晓霞。风轻惟响珮，日薄不嫣花。桂嫩传香远，榆高送影斜。成都过卜肆，曾妒识灵槎。
李商隐|少年|外戚平羌第一功，生年二十有重封。直登宣室螭头上，横过甘泉豹尾中。别馆觉来云雨梦，后门归去蕙兰丛。灞陵夜猎随田窦，不识寒郊自转蓬。
李商隐|咸阳|咸阳宫阙郁嵯峨，六国楼台艳绮罗。自是当时天帝醉，不关秦地有山河。
李商隐|赠刘司户（蕡）|江风吹浪动云根，重碇危樯白日昏。已断燕鸿初起势，更惊骚客后归魂。汉廷急诏谁先入，楚路高歌自欲翻。万里相逢欢复泣，凤巢西隔九重门。
李商隐|潭州|潭州官舍暮楼空，今古无端入望中。湘泪浅深滋竹色，楚歌重叠怨兰丛。陶公战舰空滩雨，贾傅承尘破庙风。目断故园人不至，松醪一醉与谁同。
杜牧|赠别|眼前迎送不曾休，相续轮蹄似水流。门外若无南北路，人间应免别离愁。苏秦六印归何日，潘岳双毛去值秋。莫怪分襟衔泪语，十年耕钓忆沧洲。
杜牧|送隐者一绝|无媒径路草萧萧，自古云林远市朝。公道世间唯白发，贵人头上不曾饶。
杜牧|商山麻涧|云光岚彩四面合，柔柔垂柳十余家。雉飞鹿过芳草远，牛巷鸡埘春日斜。秀眉老父对樽酒，茜袖女儿簪野花。征车自念尘土计，惆怅溪边书细沙。
鲍溶|长城|蒙公虏生人，北筑秦氏冤。祸兴萧墙内，万里防祸根。城成六国亡，宫阙启千门。生人半为土，何用空中原。奈何家天下，骨肉尚无恩。投沙拥海水，安得久不翻。乘高惨人魂，寒日易黄昏。枯骨贯朽铁，砂中如有言。万古骊山下，徒悲野火燔。
李绅|宿扬州|江横渡阔烟波晚，潮过金陵落叶秋。嘹唳塞鸿经楚泽，浅深红树见扬州。夜桥灯火连星汉，水郭帆樯近斗牛。今日市朝风俗变，不须开口问迷楼。
白居易|诏取永丰柳植禁苑感赋|一树衰残委泥土，双枝荣耀植天庭。定知玄象今春后，柳宿光中添两星。
白居易|二月二日|二月二日新雨晴，草芽菜甲一时生。轻衫细马春年少，十字津头一字行。
白居易|咏老赠梦得|与君俱老也，自问老何如。眼涩夜先卧，头慵朝未梳。有时扶杖出，尽日闭门居。懒照新磨镜，休看小字书。情于故人重，迹共少年疏。唯是闲谈兴，相逢尚有馀。
白居易|新制绫袄成感而有咏|水波文袄造新成，绫软绵匀温复轻。晨兴好拥向阳坐，晚出宜披踏雪行。鹤氅毳疏无实事，木棉花冷得虚名。宴安往往叹侵夜，卧稳昏昏睡到明。百姓多寒无可救，一身独暖亦何情！心中为念农桑苦，耳里如闻饥冻声。争得大裘长万丈，与君都盖洛阳城！
白居易|新制绫袄成感而有咏|水波文袄造新成，绫软绵匀温复轻。晨兴好拥向阳坐，晚出宜披踏雪行。鹤氅毳疏无实事，木棉花冷得虚名。宴安往往叹侵夜，卧稳昏昏睡到明。百姓多寒无可救，一身独暖亦何情！心中为念农桑苦，耳里如闻饥冻声。争得大裘长万丈，与君都盖洛阳城！
白居易|竹枝词四首|瞿塘峡口水烟低，白帝城头月向西。唱到竹枝声咽处，寒猿闇鸟一时啼。竹枝苦怨怨何人？夜静山空歇又闻。蛮儿巴女齐声唱，愁杀江楼病使君。巴东船舫上巴西，波面风生雨脚齐。水蓼冷花红簇簇，江篱湿叶碧凄凄。江畔谁人唱竹枝？前声断咽后声迟。怪来调苦缘词苦，多是通州司马诗。
白居易|寄胡饼与杨万州|胡麻饼样学京都，面脆油香新出炉。寄与饥馋杨大使，尝看得似辅兴无。
白居易|晚秋夜|碧空溶溶月华静，月里愁人吊孤影。花开残菊傍疏篱，叶下衰桐落寒井。塞鸿飞急觉秋尽，邻鸡鸣迟知夜永。凝情不语空所思，风吹白露衣裳冷。
白居易|题李次云窗竹|不用裁为鸣凤管，不须截作钓鱼竿。千花百草凋零后，留向纷纷雪里看。
白居易|赠元稹|自我从宦游，七年在长安。所得惟元君，乃知定交难。岂无山上苗，径寸无岁寒。岂无要津水，咫尺有波澜。之子异于是，久处誓不谖。无波古井水，有节秋竹竿。一为同心友，三及芳岁阑。花下鞍马游，雪中杯酒欢。衡门相逢迎，不具带与冠。春风日高睡，秋月夜深看。不为同登科，
元稹|寄赠薛涛|锦江滑腻蛾眉秀，幻出文君与薛涛。言语巧偷鹦鹉舌，文章分得凤凰毛。纷纷辞客多停笔，个个公卿欲梦刀。别后相思隔烟水，菖蒲花发五云高。
元稹|织妇词|织妇何太忙，蚕经三卧行欲老。蚕神女圣早成丝，今年丝税抽征早。早征非是官人恶，去岁官家事戎索。征人战苦束刀疮，主将勋高换罗幕。缫丝织帛犹努力，变缉撩机苦难织。东家头白双女儿，为解挑纹嫁不得。檐前袅袅游丝上，上有蜘蛛巧来往。羡他虫豸解缘天，能向虚空织罗网。
李贺|伤心行|咽咽学楚吟，病骨伤幽素。秋姿白发生，木叶啼风雨。灯青兰膏歇，落照飞蛾舞。古壁生凝尘，羁魂梦中语。
李贺|大堤曲|妾家住横塘，红纱满桂香。青云教绾头上髻，明月与作耳边珰。莲风起，江畔春；大堤上，留北人。郎食鲤鱼尾，妾食猩猩唇。莫指襄阳道，绿浦归帆少。今日菖蒲花，明朝枫树老。
张籍|蓟北旅思 / 送远人|日日望乡国，空歌白苎词。长因送人处，忆得别家时。失意还独语，多愁只自知。客亭门外柳，折尽向南枝。
孟郊|晓鹤|晓鹤弹古舌，婆罗门叫音。应吹天上律，不使尘中寻。虚空梦皆断，歆唏安能禁。如开孤月口，似说明星心。既非人间韵，枉作人间禽。不如相将去，碧落窠巢深。
孟郊|夜感自遣（一作失志夜坐思归楚江，又作苦学吟）|夜学晓未休，苦吟神鬼愁。如何不自闲，心与身为雠。死辱片时痛，生辱长年羞。清桂无直枝，碧江思旧游。
孟郊|结爱（一作古结爱）|心心复心心，结爱务在深。一度欲离别，千回结衣襟。结妾独守志，结君早归意。始知结衣裳，不如结心肠。坐结行亦结，结尽百年月。
吕温|冬夜即事|百忧攒心起复卧，夜长耿耿不可过。风吹雪片似花落，月照冰文如镜破。
刘禹锡|送廖参谋东游二首|九陌逢君又别离，行云别鹤本无期。望嵩楼上忽相见，看过花开花落时。繁花落尽君辞去，绿草垂杨引征路。东道诸侯皆故人，留连必是多情处。
刘禹锡|柳絮|飘飏南陌起东邻，漠漠濛濛暗度春。花巷暖随轻舞蝶，玉楼晴拂艳妆人。萦回谢女题诗笔，点缀陶公漉酒巾。何处好风偏似雪，隋河堤上古江津。
刘禹锡|和仆射牛相公寓言二首|两度竿头立定夸，回眸举袖拂青霞。尽抛今日贵人样，复振前朝名相家。御史定来休直宿，尚书依旧趁参衙。具瞻尊重诚无敌，犹忆洛阳千树花。心如止水鉴常明，见尽人间万物情。雕鹗腾空犹逞俊，骅骝啮足自无惊。时来未觉权为祟，贵了方知退是荣。只恐重重世缘在，事须三度副苍生。
刘禹锡|桃源行|渔舟何招招，浮在武陵水。拖纶掷饵信流去，误入桃源行数里。清源寻尽花绵绵，踏花觅径至洞前。洞门苍黑烟雾生，暗行数步逢虚明。俗人毛骨惊仙子，争来致词何至此。须臾皆破冰雪颜，笑言委曲问人间。因嗟隐身来种玉，不知人世如风烛。筵羞石髓劝客餐，灯爇松脂留客宿。
刘禹锡|昏镜词|镜之工列十镜于贾奁，发奁而视，其一皎如，其九雾如。或曰：良苦之不侔甚矣。工解颐谢曰：非不能尽良也，盖贾之意，唯售是念，今来市者，必历鉴周睐，求与己宜。彼皎者不能隐芒杪之瑕，非美容不合，是用什一其数也。予感之，作昏镜词。昏镜非美金，漠然丧其晶。
柳宗元|雨晴至江渡|江雨初晴思远步，日西独向愚溪渡。渡头水落村径成，撩乱浮槎在高树。
王建|新晴|夏夜新晴星校少，雨收残水入天河。檐前熟著衣裳坐，风冷浑无扑火蛾。
李端|杂诗|主第辞高饮，石家赴宵会。金谷走车来，玉人骑马待。
李益|长干行|忆妾深闺里，烟尘不曾识。嫁与长干人，沙头候风色。五月南风兴，思君下巴陵。八月西风起，想君发扬子。去来悲如何，见少离别多。湘潭几日到，妾梦越风波。昨夜狂风度，吹折江头树。渺渺暗无边，行人在何处。好乘浮云骢，佳期兰渚东。鸳鸯绿浦上，翡翠锦屏中。自怜十五馀，
李益|宫怨|露湿晴花春殿香，月明歌吹在昭阳。似将海水添宫漏，共滴长门一夜长。
戴叔伦|从军行|丈夫四方志，结发事远游。远游历燕蓟，独戍边城陬。西风垄水寒，明月关山悠。酬恩仗孤剑，十年弊貂裘。封侯属何人，蹉跎雪盈头。老马思故枥，穷鳞忆深流。弹铗动深慨，浩歌气横秋。报国期努力，功名良见收。
顾况|江上|江清白鸟斜，荡桨罥蘋花。听唱菱歌晚，回塘月照沙。
皇甫冉|送魏十六还苏州|秋夜深深北送君，阴虫切切不堪闻。归舟明日毗陵道，回首姑苏是白云。
贾至|出塞曲|万里平沙一聚尘，南飞羽檄北来人。传道五原烽火急，单于昨夜寇新秦。
贾至|燕歌行|国之重镇惟幽都，东威九夷北制胡。五军精卒三十万，百战百胜擒单于。前临滹沱后易水，崇山沃野亘千里。昔时燕山重贤士，黄金筑台从隗始。倏忽兴王定蓟丘，汉家又以封王侯。萧条魏晋为横流，鲜卑窃据朝五州。我唐区夏馀十纪，军容武备赫万祀。彤弓黄钺授元帅，垦耕大漠为内地。
杜甫|夜|绝岸风威动，寒房烛影微。岭猿霜外宿，江鸟夜深飞。独坐亲雄剑，哀歌叹短衣。烟尘绕阊阖，白首壮心违。
杜甫|秋日夔府咏怀奉寄郑监李宾客一百韵|绝塞乌蛮北，孤城白帝边。飘零仍百里，消渴已三年。雄剑鸣开匣，群书满系船。乱离心不展，衰谢日萧然。筋力妻孥问，菁华岁月迁。登临多物色，陶冶赖诗篇。峡束沧江起，岩排石树圆。拂云霾楚气，朝海蹴吴天。煮井为盐速，烧畬度地偏。有时惊叠嶂，何处觅平川。鸂鶒双双舞，
杜甫|春水生二绝|二月六夜春水生，门前小滩浑欲平。鸬鹚鸂鶒莫漫喜，吾与汝曹俱眼明。一夜水高二尺强，数日不可更禁当。南市津头有船卖，无钱即买系篱旁。
杜甫|西郊|时出碧鸡坊，西郊向草堂。市桥官柳细，江路野梅香。傍架齐书帙，看题减药囊。无人觉来往，疏懒意何长。
杜甫|野望|清秋望不极，迢遰起曾阴。远水兼天净，孤城隐雾深。叶稀风更落，山迥日初沉。独鹤归何晚，昏鸦已满林。
杜甫|雨二首|青山澹无姿，白露谁能数。片片水上云，萧萧沙中雨。殊俗状巢居，曾台俯风渚。佳客适万里，沈思情延伫。挂帆远色外，惊浪满吴楚。久阴蛟螭出，寇盗复几许。空山中宵阴，微冷先枕席。回风起清曙，万象萋已碧。落落出岫云，浑浑倚天石。日假何道行，雨含长江白。连樯荆州船，
杜甫|乾元中寓居同谷县，作歌七首|有客有客字子美，白头乱发垂过耳。岁拾橡栗随狙公，天寒日暮山谷里。中原无书归不得，手脚冻皴皮肉死。呜呼一歌兮歌已哀，悲风为我从天来。长镵长镵白木柄，我生托子以为命。黄精无苗山雪盛，短衣数挽不掩胫。此时与子空归来，男呻女吟四壁静。呜呼二歌兮歌始放，邻里为我色惆怅。
杜甫|洗兵马（收京后作）|中兴诸将收山东，捷书日报清昼同。河广传闻一苇过，胡危命在破竹中。祗残邺城不日得，独任朔方无限功。京师皆骑汗血马，回纥喂肉葡萄宫。已喜皇威清海岱，常思仙仗过崆峒。三年笛里关山月，万国兵前草木风。成王功大心转小，郭相谋深古来少。司徒清鉴悬明镜，尚书气与秋天杳。
岑参|赵将军歌|九月天山风似刀，城南猎马缩寒毛。将军纵博场场胜，赌得单于貂鼠袍。
岑参|西过渭州见渭水思秦川|渭水东流去，何时到雍州？凭添两行泪，寄向故园流。
岑参|巩北秋兴寄崔明允|白露披梧桐，玄蝉昼夜号。秋风万里动，日暮黄云高。君子佐休明，小人事蓬蒿。所适在鱼鸟，焉能徇锥刀。孤舟向广武，一鸟归成皋。胜概日相与，思君心郁陶。
李白|翰林读书言怀呈集贤诸学士|晨趋紫禁中，夕待金门诏。观书散遗帙，探古穷至妙。片言苟会心，掩卷忽而笑。青蝇易相点，白雪难同调。本是疏散人，屡贻褊促诮。云天属清朗，林壑忆游眺。或时清风来，闲倚栏下啸。严光桐庐溪，谢客临海峤。功成谢人间，从此一投钓。
李白|拟古十二首|青天何历历，明星如白石。黄姑与织女，相去不盈尺。银河无鹊桥，非时将安适。闺人理纨素，游子悲行役。瓶冰知冬寒，霜露欺远客。客似秋叶飞，飘飖不言归。别后罗带长，愁宽去时衣。乘月托宵梦，因之寄金徽。高楼入青天，下有白玉堂。明月看欲堕，当窗悬清光。遥夜一美人，
李白|秋夜板桥浦泛月独酌怀谢脁|天上何所有，迢迢白玉绳。斜低建章阙，耿耿对金陵。汉水旧如练，霜江夜清澄。长川泻落月，洲渚晓寒凝。独酌板桥浦，古人谁可征。玄晖难再得，洒酒气填膺。
李白|东鲁门泛舟二首|日落沙明天倒开，波摇石动水萦回。轻舟泛月寻溪转，疑是山阴雪后来。水作青龙盘石堤，桃花夹岸鲁门西。若教月下乘舟去，何啻风流到剡溪。
李白|东鲁门泛舟二首|日落沙明天倒开，波摇石动水萦回。轻舟泛月寻溪转，疑是山阴雪后来。水作青龙盘石堤，桃花夹岸鲁门西。若教月下乘舟去，何啻风流到剡溪。
李白|送杨少府赴选|大国置衡镜，准平天地心。群贤无邪人，朗鉴穷情深。吾君咏南风，衮冕弹鸣琴。时泰多美士，京国会缨簪。山苗落涧底，幽松出高岑。夫子有盛才，主司得球琳。流水非郑曲，前行遇知音。衣工剪绮绣，一误伤千金。何惜刀尺馀，不裁寒女衾。我非弹冠者，感别但开襟。空谷无白驹，
李白|送王屋山人魏万还王屋·并序|王屋山人魏万，云自嵩宋沿吴相访，数千里不遇。乘兴游台越，经永嘉，观谢公石门。后于广陵相见，美其爱文好古，浪迹方外，因述其行而赠是诗。仙人东方生，浩荡弄云海。仙人东方生，浩荡弄云海。沛然乘天游，独往失所在。魏侯继大名，本家聊摄城。卷舒入元化，迹与古贤并。
李白|赠张公洲革处士|抱瓮灌秋蔬，心闲游天云。每将瓜田叟，耕种汉水濆。时登张公洲，入兽不乱群。井无桔槔事，门绝刺绣文。长揖二千石，远辞百里君。斯为真隐者，吾党慕清芬。
李白|赠丹阳横山周处士惟长|周子横山隐，开门临城隅。连峰入户牖，胜概凌方壶。时作白纻词，放歌丹阳湖。水色傲溟渤，川光秀菰蒲。当其得意时，心与天壤俱。闲云随舒卷，安识身有无。抱石耻献玉，沉泉笑探珠。羽化如可作，相携上清都。
李白|赠范金卿二首|君子枉清盼，不知东走迷。离家来几月，络纬鸣中闺。桃李君不言，攀花愿成蹊。那能吐芳信？惠好相招携。我有结绿珍，久藏浊水泥。时人弃此物，乃与燕珉齐。摭拭欲赠之，申眉路无梯。辽东惭白豕，楚客羞山鸡。徒有献芹心，终流泣玉啼。只应自索漠，留舌示山妻。范宰不买名，
李白|少年行三首·其三|君不见淮南少年游侠客，白日球猎夜拥掷。呼卢百万终不惜，报仇千里如咫尺。少年游侠好经过，浑身装束皆绮罗。蕙兰相随喧妓女，风光去处满笙歌。骄矜自言不可有，侠士堂中养来久。好鞍好马乞与人，十千五千旋沽酒。赤心用尽为知己，黄金不惜栽桃李。桃李栽来几度春，
李白|对酒行|松子栖金华，安期入蓬海。此人古之仙，羽化竟何在。浮生速流电，倏忽变光彩。天地无凋换，容颜有迁改。对酒不肯饮，含情欲谁待。
李白|豫章行|胡风吹代马，北拥鲁阳关。吴兵照海雪，西讨何时还。半渡上辽津，黄云惨无颜。老母与子别，呼天野草间。白马绕旌旗，悲鸣相追攀。白杨秋月苦，早落豫章山。本为休明人，斩虏素不闲。岂惜战斗死，为君扫凶顽。精感石没羽，岂云惮险艰。楼船若鲸飞，波荡落星湾。此曲不可奏，
李白|空城雀|嗷嗷空城雀，身计何戚促。本与鹪鹩群，不随凤凰族。提携四黄口，饮乳未尝足。食君糠秕馀，尝恐乌鸢逐。耻涉太行险，羞营覆车粟。天命有定端，守分绝所欲。
颜真卿|赠裴将军|大君制六合，猛将清九垓。战马若龙虎，腾凌何壮哉。将军临八荒，烜赫耀英材。剑舞若游电，随风萦且回。登高望天山，白云正崔巍。入阵破骄虏，威名雄震雷。一射百马倒，再射万夫开。匈奴不敢敌，相呼归去来。功成报天子，可以画麟台。
王昌龄|春怨|音书杜绝白狼西，桃李无颜黄鸟啼。寒雁春深归去尽，出门肠断草萋萋。
王昌龄|太湖秋夕|水宿烟雨寒，洞庭霜落微。月明移舟去，夜静魂梦归。暗觉海风度，萧萧闻雁飞。
裴迪|辋川集二十首。华子冈|落日松风起，还家草露晞。云光侵履迹，山翠拂人衣。
王维|辋川集。漆园|古人非傲吏，自阙经世务。偶寄一微官，婆娑数株树。
王维|赋得秋日悬清光|寥廓凉天静，晶明白日秋。圆光含万象，碎影入闲流。迥与青冥合，遥同江甸浮。昼阴殊众木，斜影下危楼。宋玉登高怨，张衡望远愁。馀辉如可托，云路岂悠悠。
王维|不遇咏|北阙献书寝不报，南山种田时不登。百人会中身不预，五侯门前心不能。身投河朔饮君酒，家在茂陵平安否？且共登山复临水，莫问春风动杨柳。今人作人多自私，我心不说君应知。济人然后拂衣去，肯作徒尔一男儿！
王维|寒食城东即事|清溪一道穿桃李，演漾绿蒲涵白芷。溪上人家凡几家，落花半落东流水。蹴踘屡过飞鸟上，秋千竞出垂杨里。少年分日作遨游，不用清明兼上巳。
王维|春夜竹亭赠钱少府归蓝田|夜静群动息，时闻隔林犬。却忆山中时，人家涧西远。羡君明发去，采蕨轻轩冕。
贺知章|奉和御制春台望|青阳布王道，玄览陶真性。欣若天下春，高逾域中圣。神皋类观赏，帝里如悬镜。缭绕八川浮，岧峣双阙映。晓色遍昭阳，晴云卷建章。华滋的皪丹青树，颢气氤氲金玉堂。尚有灵蛇下鄜畤，还征瑞宝入陈仓。自昔秦奢汉穷武，后庭万馀宫百数。旗回五丈殿千门，连绵南隥出西垣。
贺知章|唐禅社首乐章。福和|穆穆天子，告成岱宗。大裘如濡，执珽有颙.乐以平志，礼以和容。上帝临我，云胡肃邕。
陈子昂|与东方左史虬修竹篇|东方公足下：文章道弊五百年矣。汉魏风骨，晋宋莫传，然而文献有可征者。仆尝暇时观齐、梁间诗，彩丽竞繁，而兴寄都绝，每以永叹。思古人，常恐逶迤颓靡，风雅不作，以耿耿也。一昨于解三处，见明公咏孤桐篇，骨气端翔，音情顿挫，光英朗练，有金石声。遂用洗心饰视，
骆宾王|夕次蒲类津 / 晚泊蒲类|二庭归望断，万里客心愁。山路犹南属，河源自北流。晚风连朔气，新月照边秋。灶火通军壁，烽烟上戍楼。龙庭但苦战，燕颔会封侯。莫作兰山下，空令汉国羞。
李峤|萱|屣步寻芳草，忘忧自结丛。黄英开养性，绿叶正依笼。色湛仙人露，香传少女风。还依北堂下，曹植动文雄。
李峤|牛|齐歌初入相，燕阵早横功。欲向桃林下，先过梓树中。在吴频喘月，奔梦屡惊风。不用五丁士，如何九折通。
王勃|仲春郊外|东园垂柳径，西堰落花津。物色连三月，风光绝四邻。鸟飞村觉曙，鱼戏水知春。初晴山院里，何处染嚣尘。
宋之问|早发始兴江口至虚氏村作|候晓逾闽嶂，乘春望越台。宿云鹏际落，残月蚌中开。薜荔摇青气，桄榔翳碧苔。桂香多露裛，石响细泉回。抱叶玄猿啸，衔花翡翠来。南中虽可悦，北思日悠哉。鬒发俄成素，丹心已作灰。何当首归路，行剪故园莱。
李百药|咏蝉|清心自饮露，哀响乍吟风。未上华冠侧，先惊翳叶中。
卢照邻|中和乐九章。总歌第九|明明天子兮圣德扬，穆穆皇后兮阴化康。登若木兮坐明堂，池濛汜兮家扶桑。武化偃兮文化昌，礼乐昭兮股肱良。君臣已定兮君永无疆，颜子更生兮徒皇皇。若有人兮天一方，忠为衣兮信为裳。餐白玉兮饮琼芳，心思荃兮路阻长。
虞世南|咏萤|的历流光小，飘飖弱翅轻。恐畏无人识，独自暗中明。
虞世南|结客少年场行|韩魏多奇节，倜傥遗声利。共矜然诺心，各负纵横志。结交一言重，相期千里至。绿沉明月弦，金络浮云辔。吹箫入吴市，击筑游燕肆。寻源博望侯，结客远相求。少年怀一顾，长驱背陇头。焰焰戈霜动，耿耿剑虹浮。天山冬夏雪，交河南北流。云起龙沙暗，木落雁门秋。轻生殉知己，
李白|出自蓟北门行|虏阵横北荒，胡星曜精芒。羽书速惊电，烽火昼连光。虎竹救边急，戎车森已行。明主不安席，按剑心飞扬。推毂出猛将，连旗登战场。兵威冲绝幕，杀气凌穹苍。列卒赤山下，开营紫塞傍。孟冬沙风紧，旌旗飒凋伤。画角悲海月，征衣卷天霜。挥刃斩楼兰，弯弓射贤王。单于一平荡，
张子容|相和歌辞。春江花月夜二首|林花发岸口，气色动江新。此夜江中月，流光花上春。分明石潭里，宜照浣纱人。交甫怜瑶佩，仙妃难重期。沉沉绿江晚，惆怅碧云姿。初逢花上月，言是弄珠时。
上官昭容|彩书怨|叶下洞庭初，思君万里馀。露浓香被冷，月落锦屏虚。欲奏江南曲，贪封蓟北书。书中无别意，惟怅久离居。
李世民|赋得残菊|阶兰凝曙霜，岸菊照晨光。露浓晞晚笑，风劲浅残香。细叶凋轻翠，圆花飞碎黄。还持今岁色，复结后年芳。
李世民|辽城望月|玄兔月初明，澄辉照辽碣。映云光暂隐，隔树花如缀。魄满桂枝圆，轮亏镜彩缺。临城却影散，带晕重围结。驻跸俯九都，停观妖氛灭。
柳宗元|箕子碑|凡大人之道有三：一曰正蒙难，二曰法授圣，三曰化及民。殷有仁人曰箕子，实具兹道以立于世，故孔子述六经之旨，尤殷勤焉。当纣之时，大道悖乱，天威之动不能戒，圣人之言无所用。进死以并命，诚仁矣，无益吾祀，故不为。委身以存祀，诚仁矣，与亡吾国，故不忍。具是二道，
柳宗元|驳复仇议|臣伏见天后时，有同州下邽人徐元庆者，父爽为县吏赵师韫所杀，卒能手刃父仇，束身归罪。当时谏臣陈子昂建议诛之而旌其闾；且请编之于令，永为国典。臣窃独过之。臣闻礼之大本，以防乱也。若曰无为贼虐，凡为子者杀无赦。刑之大本，亦以防乱也。若曰无为贼虐，凡为理者杀无赦。
柳宗元|送豆卢膺秀才南游序|君子病无乎内而饰乎外，有乎内而不饰乎外者。无乎内而饰乎外，则是设覆为阱也，祸孰大焉；有乎内而不饰乎外，则是焚梓毁璞也，诟孰甚焉！于是有切磋琢磨、镞砺栝羽之道，圣人以为重。豆卢生，内之有者也，余是以好之，而欲其遂焉。而恒以幼孤羸馁为惧，恤恤焉游诸侯求给乎是，
陈子昂|感遇诗三十八首·其十九|圣人不利己，忧济在元元。黄屋非尧意，瑶台安可论？吾闻西方化，清净道弥敦。奈何穷金玉，雕刻以为尊？云构山林尽，瑶图珠翠烦。鬼工尚未可，人力安能存？夸愚适增累，矜智道逾昏。
方干|旅次洋州寓居郝氏林亭|举目纵然非我有，思量似在故山时。鹤盘远势投孤屿，蝉曳残声过别枝。凉月照窗攲枕倦，澄泉绕石泛觞迟。青云未得平行去，梦到江南身旅羁。
冯延巳|南乡子|细雨湿流光，芳草年年与恨长。烟锁凤楼无限事，茫茫。鸾镜鸳衾两断肠魂梦任悠扬，睡起杨花满绣床。薄幸不来门半掩，斜阳。负你残春泪几行。细雨泣秋风，金凤花残满地红。闲蹙黛眉慵不语，情绪。寂寞相思知几许玉枕拥孤衾，挹恨还闻岁月深。帘卷曲房谁共醉，憔悴。惆怅秦楼弹粉泪。
冯延巳|相见欢|晓窗梦到昭华，向琼家。欹枕残妆一朵，卧枝花情极处，却无语，玉钗斜。翠阁银屏回首，已天涯。
吕岩|口占|非神亦非仙，非术亦非幻。天地有终穷，桑田几迁变。身固非我有，财亦何足恋。曷不从吾游，骑鲸腾汗漫。
贯休|春晚书山家屋壁二首|柴门寂寂黍饭馨，山家烟火春雨晴。庭花蒙蒙水泠泠，小儿啼索树上莺。水香塘黑蒲森森，鸳鸯鸂鶒如家禽。前村后垄桑柘深，东邻西舍无相侵。蚕娘洗茧前溪渌，牧童吹笛和衣浴。山翁留我宿又宿，笑指西坡瓜豆熟。
皎然|问天|天公何时有，谈者皆不经。谁道贤人死，今为傅说星。
鱼玄机|秋怨|自叹多情是足愁，况当风月满庭秋。洞房偏与更声近，夜夜灯前欲白头。
颜真卿|五言月夜啜茶联句|泛花邀坐客，代饮引情言。——陆士修醒酒宜华席，留僧想独园。——张荐不须攀月桂，何假树庭萱。
徐夤|梦|月落灯前闭北堂，神魂交入杳冥乡。文通毫管醒来异，武帝蘅芜觉后香。傅说已征贤可辅，周公不见恨何长。生松十八年方应，通塞人间岂合忙。
徐夤|恨|事与时违不自由，如烧如刺寸心头。乌江项籍忍归去，雁塞李陵长系留。燕国飞霜将破夏，汉宫纨扇岂禁秋。须知入骨难销处，莫比人间取次愁。
韦庄|陪金陵府相中堂夜宴|满耳笙歌满眼花，满楼珠翠胜吴娃。因知海上神仙窟，只似人间富贵家。绣户夜攒红烛市，舞衣晴曳碧天霞。却愁宴罢青娥散，扬子江头月半斜。
韦庄|观猎|苑墙东畔欲斜晖，傍苑穿花兔正肥。公子喜逢朝罢日，将军夸换战时衣。鹘翻锦翅云中落，犬带金铃草上飞。直待四郊高鸟尽，掉鞍齐向国门归。
杜荀鹤|江岸秋思|驱马傍江行，乡愁步步生。举鞭挥柳色，随手失蝉声。秋稼缘长道，寒云约古城。家贫遇丰岁，无地可归耕。
吴融|红叶|露染霜干片片轻，斜阳照处转烘明。和烟飘落九秋色，随浪泛将千里情。几夜月中藏鸟影，谁家庭际伴蛩声。一时衰飒无多恨，看着清风彩剪成。
吴融|情|依依脉脉两如何，细似轻丝渺似波。月不长圆花易落，一生惆怅为伊多。
韩偓|无题|小槛移灯灺，空房锁隙尘。额波风尽日，帘影月侵晨。香辣更衣后，钗梁拢鬓新。吉音闻诡计，醉语近天真。妆好方长叹，欢馀却浅颦。绣屏金作屋，丝幰玉为轮。致意通绵竹，精诚托锦鳞。歌凝眉际恨，酒发脸边春。溪纻殊倾越，楼箫岂羡秦。柳虚禳沴气，梅实引芳津。乐府降清唱，
胡曾|题周瑜将军庙|共说生前国步难，山川龙战血漫漫。交锋魏帝旌旂退，委任君王社稷安。庭际雨馀春草长，庙前风起晚光残。功勋碑碣今何在，不得当时一字看。
陆龟蒙|春思二首|竹外麦烟愁漠漠，短翅啼禽飞魄魄。此时忆著千里人，独坐支颐看花落。江南酒熟清明天，高高绿旆当风悬。谁家无事少年子，满面落花犹醉眠。
陆龟蒙|新沙|渤澥声中涨小堤，官家知后海鸥知。蓬莱有路教人到，应亦年年税紫芝。
陆龟蒙|丁香|江上悠悠人不问，十年云外醉中身。殷勤解却丁香结，纵放繁枝散诞春。
温庭筠|蔡中郎坟|古坟零落野花春，闻说中郎有后身。今日爱才非昔日，莫抛心力作词人。
温庭筠|和友人伤歌姬|月缺花残莫怆然，花须终发月终圆。更能何事销芳念，亦有浓华委逝川。一曲艳歌留婉转，九原春草妒婵娟。王孙莫学多情客，自古多情损少年。
温庭筠|懊恼曲|藕丝作线难胜针，蕊粉染黄那得深。玉白兰芳不相顾，青楼一笑轻千金。莫言自古皆如此，健剑刜钟铅绕指。三秋庭绿尽迎霜，惟有荷花守红死。庐江小吏朱斑轮，柳缕吐芽香玉春。两股金钗已相许，不令独作空成尘。悠悠楚水流如马，恨紫愁红满平野。野土千年怨不平，至今烧作鸳鸯瓦。
贾岛|易水怀古|荆卿重虚死，节烈书前史。我叹方寸心，谁论一时事。至今易水桥，寒风兮萧萧。易水流得尽，荆卿名不消。
李群玉|长沙九日登东楼观舞|南国有佳人，轻盈绿腰舞。华筵九秋暮，飞袂拂云雨。翩如兰苕翠，婉如游龙举。越艳罢前溪，吴姬停白纻。慢态不能穷，繁姿曲向终。低回莲破浪，凌乱雪萦风。坠珥时流盻，修裾欲溯空。唯愁捉不住，飞去逐惊鸿。
李商隐|木兰花|洞庭波冷晓侵云，日日征帆送远人。几度木兰舟上望，不知元是此花身。
李商隐|访隐者不遇成二绝|秋水悠悠浸墅扉，梦中来数觉来稀。玄蝉去尽叶黄落，一树冬青人未归。城郭休过识者稀，哀猿啼处有柴扉。沧江白日樵渔路，日暮归来雨满衣。
李商隐|汉宫词|青雀西飞竟未回，君王长在集灵台。侍臣最有相如渴，不赐金茎露一杯。
李商隐|武侯庙古柏|蜀相阶前柏，龙蛇捧閟宫。阴成外江畔，老向惠陵东。大树思冯异，甘棠忆召公。叶凋湘燕雨，枝拆海鹏风。玉垒经纶远，金刀历数终。谁将出师表，一为问昭融。
李商隐|西溪|怅望西溪水，潺湲奈尔何。不惊春物少，只觉夕阳多。色染妖韶柳，光含窈窕萝。人间从到海，天上莫为河。凤女弹瑶瑟，龙孙撼玉珂。京华他夜梦，好好寄云波。
李商隐|听鼓|城头叠鼓声，城下暮江清。欲问渔阳掺，时无祢正平。
李商隐|题僧壁|舍生求道有前踪，乞脑剜身结愿重。大去便应欺粟颗，小来兼可隐针锋。蚌胎未满思新桂，琥珀初成忆旧松。若信贝多真实语，三生同听一楼钟。
杜牧|杜鹃|杜宇竟何冤，年年叫蜀门。至今衔积恨，终古吊残魂。芳草迷肠结，红花染血痕。山川尽春色，呜咽复谁论。
杜牧|归家（一作赵嘏诗）|稚子牵衣问，归来何太迟。共谁争岁月，赢得鬓边丝。
杜牧|汴河怀古|锦缆龙舟隋炀帝，平台复道汉梁王。游人闲起前朝念，折柳孤吟断杀肠。
李绅|庆云见|礼成中岳陈金册，祥报卿云冠玉峰。轻未透林疑待凤，细非行雨讵从龙。卷风变彩霏微薄，照日笼光映隐重。还入九霄成沆瀣，夕岚生处鹤归松。
白居易|感兴二首|吉凶祸福有来由，但要深知不要忧。只见火光烧润屋，不闻风浪覆虚舟。名为公器无多取，利是身灾合少求。虽异匏瓜难不食，大都食足早宜休。鱼能深入宁忧钓，鸟解高飞岂触罗。热处先争炙手去，悔时其奈噬脐何。尊前诱得猩猩血，幕上偷安燕燕窠。我有一言君记取，世间自取苦人多。
白居易|杨柳枝词八首|六么水调家家唱，白雪梅花处处吹。古歌旧曲君休听，听取新翻杨柳枝。陶令门前四五树，亚夫营里百千条。何似东都正二月，黄金枝映洛阳桥。依依褭褭复青青，句引春风无限情。白雪花繁空扑地，绿丝条弱不胜莺。红板江桥青酒旗，馆娃宫暖日斜时。可怜雨歇东风定，万树千条各自垂。
白居易|晚桃花|一树红桃亚拂池，竹遮松荫晚开时。非因斜日无由见，不是闲人岂得知。寒地生材遗校易，贫家养女嫁常迟。春深欲落谁怜惜，白侍郎来折一枝。
白居易|寄殷协律（多叙江南旧游）|五岁优游同过日，一朝消散似浮云。琴诗酒伴皆抛我，雪月花时最忆君。几度听鸡歌白日，亦曾骑马咏红裙。吴娘暮雨萧萧曲，自别江南更不闻。
白居易|逢旧|我梳白发添新恨，君扫青蛾减旧容。应被傍人怪惆怅，少年离别老相逢。
白居易|生离别|食檗不易食梅难，檗能苦兮梅能酸。未如生别之为难，苦在心兮酸在肝。晨鸡再鸣残月没，征马连嘶行人出。回看骨肉哭一声，梅酸檗苦甘如蜜。黄河水白黄云秋，行人河边相对愁。天寒野旷何处宿，棠梨叶战风飕飕。生离别，生离别，忧从中来无断绝。忧极心劳血气衰，未年三十生白发。
白居易|秋日|池残寥落水，窗下悠扬日。袅袅秋风多，槐花半成实。下有独立人，年来四十一。
白居易|食后|食罢一觉睡，起来两瓯茶。举头看日影，已复西南斜。乐人惜日促，忧人厌年赊。无忧无乐者，长短任生涯。
白居易|咏怀|尽日松下坐，有时池畔行。行立与坐卧，中怀澹无营。不觉流年过，亦任白发生。不为世所薄，安得遂闲情。
白居易|李夫人－鉴嬖惑也|汉武帝，初丧李夫人。夫人病时不肯别，死后留得生前恩。君恩不尽念未已，甘泉殿里令写真。丹青画出竟何益，不言不笑愁杀人。又令方士合灵药，玉釜煎炼金炉焚。九华帐深夜悄悄，反魂香降夫人魂。夫人之魂在何许，香烟引到焚香处。既来何苦不须臾，缥缈悠扬还灭去。去何速兮来何迟，
白居易|折剑头|拾得折剑头，不知折之由。一握青蛇尾，数寸碧峰头。疑是斩鲸鲵，不然刺蛟虬。缺落泥土中，委弃无人收。我有鄙介性，好刚不好柔。勿轻直折剑，犹胜曲全钩。
元稹|会真诗三十韵|微月透帘栊，萤光度碧空。遥天初缥缈，低树渐葱茏。龙吹过庭竹，鸾歌拂井桐。罗绡垂薄雾，环佩响轻风。绛节随金母，云心捧玉童。更深人悄悄，晨会雨濛濛。珠莹光文履，花明隐绣栊。宝钗行彩凤，罗帔掩丹虹。言自瑶华浦，将朝碧帝宫。因游李城北，偶向宋家东。戏调初微拒，
元稹|酬乐天劝醉|神曲清浊酒，牡丹深浅花。少年欲相饮，此乐何可涯。沉机造神境，不必悟楞伽。酡颜返童貌，安用成丹砂。刘伶称酒德，所称良未多。愿君听此曲，我为尽称嗟。一杯颜色好，十盏胆气加。半酣得自恣，酩酊归太和。共醉真可乐，飞觥撩乱歌。独醉亦有趣，兀然无与他。美人醉灯下，
李贺|神弦|女巫浇酒云满空，玉炉炭火香冬冬。海神山鬼来座中，纸钱窸窣鸣旋风。相思木帖金舞鸾，攒蛾一啑重一弹。呼星召鬼歆杯盘，山魅食时人森寒。终南日色低平湾，神兮长在有无间。神嗔神喜师更颜，送神万骑还青山。
李贺|神弦曲|西山日没东山昏，旋风吹马马踏云。画弦素管声浅繁，花裙綷gw步秋尘。桂叶刷风桂坠子，青狸哭血寒狐死。古壁彩虬金帖尾，雨工骑入秋潭水。百年老鸮成木魅，笑声碧火巢中起。
李贺|休洗红|休洗红，洗多红色浅。卿卿骋少年，昨日殷桥见。封侯早归来，莫作弦上箭。
李贺|巫山高|碧丛丛，高插天，大江翻澜神曳烟。楚魂寻梦风飔然，晓风飞雨生苔钱。瑶姬一去一千年，丁香筇竹啼老猿。古祠近月蟾桂寒，椒花坠红湿云间。
李贺|赠陈商|长安有男儿，二十心已朽。楞伽堆案前，楚辞系肘后。人生有穷拙，日暮聊饮酒。只今道已塞，何必须白首。凄凄陈述圣，披褐鉏俎豆。学为尧舜文，时人责衰偶。柴门车辙冻，日下榆影瘦。黄昏访我来，苦节青阳皱。太华五千仞，劈地抽森秀。旁古无寸寻，一上戛牛斗。公卿纵不怜，
孟郊|听蓝溪僧为元居士说维摩经|古树少枝叶，真僧亦相依。山木自曲直，道人无是非。手持维摩偈，心向居士归。空景忽开霁，雪花犹在衣。洗然水溪昼，寒物生光辉。
孟郊|春愁|春物与愁客，遇时各有违。故花辞新枝，新泪落故衣。日暮两寂寞，飘然亦同归。
刘禹锡|乐天见示伤微之敦诗晦叔三君子皆有深分因成是诗以寄|吟君叹逝双绝句，使我伤怀奏短歌。世上空惊故人少，集中惟觉祭文多。芳林新叶催陈叶，流水前波让後波。万古到今同此恨，闻琴泪尽欲如何。
刘禹锡|和令狐相公咏栀子花|蜀国花已尽，越桃今已开。色疑琼树倚，香似玉京来。且赏同心处，那忧别叶催。佳人如拟咏，何必待寒梅。
刘禹锡|重至衡阳伤柳仪曹|忆昨与故人，湘江岸头别。我马映林嘶，君帆转山灭。马嘶循古道，帆灭如流电。千里江蓠春，故人今不见。
刘禹锡|插田歌|连州城下，俯接村墟。偶登郡楼，适有所感，遂书其事为俚歌，以俟采诗者。冈头花草齐，燕子东西飞。田塍望如线，白水光参差。农妇白纻裙，农夫绿蓑衣。齐唱田中歌，嘤伫如竹枝。但闻怨响音，不辨俚语词。时时一大笑，此必相嘲嗤。水平苗漠漠，烟火生墟落。黄犬往复还，赤鸡鸣且啄。
柳宗元|跂乌词|城上日出群乌飞，鸦鸦争赴朝阳枝。刷毛伸羽和且乐，尔独落魄今为何？无乃慕高近白日，三足妒尔令尔疾？无乃饥啼走路旁，贪鲜攫肉人所伤？翘肖独足下丛薄，口衔低枝始能越。还顾泥涂备蝼蚁，仰看栋梁防燕雀。左右六翮利如刀，踊身失势不得高。支离无趾犹自免，努力低飞逃后患。
柳宗元|零陵春望|平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。
韩愈|符读书城南（符，愈之子。城南，愈别墅）|木之就规矩，在梓匠轮舆。人之能为人，由腹有诗书。诗书勤乃有，不勤腹空虚。欲知学之力，贤愚同一初。由其不能学，所入遂异闾。两家各生子，提孩巧相如。少长聚嬉戏，不殊同队鱼。年至十二三，头角稍相疏。二十渐乖张，清沟映污渠。三十骨骼成，乃一龙一猪。飞黄腾踏去，
韩愈|洞庭湖阻风赠张十一署·时自阳山徙掾江陵|十月阴气盛，北风无时休。苍茫洞庭岸，与子维双舟。雾雨晦争泄，波涛怒相投。犬鸡断四听，粮绝谁与谋。相去不容步，险如碍山丘。清谈可以饱，梦想接无由。男女喧左右，饥啼但啾啾。非怀北归兴，何用胜羁愁。云外有白日，寒光自悠悠。能令暂开霁，过是吾无求。
韩愈|雉带箭|原头火烧静兀兀，野雉畏鹰出复没。将军欲以巧伏人，盘马弯弓惜不发。地形渐窄观者多，雉惊弓满劲箭加。冲人决起百余尺，红翎白镞随倾斜。将军仰笑军吏贺，五色离披马前堕。
王建|维扬冬末寄幕中二从事|江上数株桑枣树，自从离乱更荒凉。那堪旅馆经残腊，只把空书寄故乡。典尽客衣三尺雪，炼精诗句一头霜。故人多在芙蓉幕，应笑孜孜道未光。
王建|海人谣|海人无家海里住，采珠役象为岁赋。恶波横天山塞路，未央宫中常满库。
戴叔伦|泛舟|风软扁舟稳，行依绿水堤。孤尊秋露滑，短棹晚烟迷。夜静月初上，江空天更低。飘飘信流去，误过子猷溪。
刘方平|秋夜泛舟|林塘夜发舟，虫响荻飕飕。万影皆因月，千声各为秋。岁华空复晚，乡思不堪愁。西北浮云外，伊川何处流。
韩翃|送客贬五溪|南过猿声一逐臣，回看秋草泪沾巾。寒天暮雪空山里，几处蛮家是主人。
贾至|巴陵夜别王八员外 / 三湘有怀|柳絮飞时别洛阳，梅花发后到三湘。世情已逐浮云散，离恨空随江水长。
贾至|白马|白马紫连钱，嘶鸣丹阙前。闻珂自蹀躞，不要下金鞭。
杜甫|雨|冥冥甲子雨，已度立春时。轻箑烦相向，纤絺恐自疑。烟添才有色，风引更如丝。直觉巫山暮，兼催宋玉悲。
杜甫|晚晴|返照斜初彻，浮云薄未归。江虹明远饮，峡雨落馀飞。凫雁终高去，熊罴觉自肥。秋分客尚在，竹露夕微微。
杜甫|漫成一绝|江月去人只数尺，风灯照夜欲三更。沙头宿鹭联拳静，船尾跳鱼拨剌鸣。
杜甫|三绝句|前年渝州杀刺史，今年开州杀刺史。群盗相随剧虎狼，食人更肯留妻子。二十一家同入蜀，惟残一人出骆谷。自说二女啮臂时，回头却向秦云哭。殿前兵马虽骁雄，纵暴略与羌浑同。闻道杀人汉水上，妇女多在官军中。
杜甫|山寺|野寺残僧少，山园细路高。麝香眠石竹，鹦鹉啄金桃。乱石通人过，悬崖置屋牢。上方重阁晚，百里见秋毫。
杜甫|崔氏东山草堂|爱汝玉山草堂静，高秋爽气相鲜新。有时自发钟磬响，落日更见渔樵人。盘剥白鸦谷口栗，饭煮青泥坊底芹。何为西庄王给事，柴门空闭锁松筠。
杜甫|九日杨奉先会白水崔明府|今日潘怀县，同时陆浚仪。坐开桑落酒，来把菊花枝。天宇清霜净，公堂宿雾披。晚酣留客舞，凫舄共差池。
杜甫|上韦左相二十韵（见素）|凤历轩辕纪，龙飞四十春。八荒开寿域，一气转洪钧。霖雨思贤佐，丹青忆老臣。应图求骏马，惊代得麒麟。沙汰江河浊，调和鼎鼐新。韦贤初相汉，范叔已归秦。盛业今如此，传经固绝伦。豫樟深出地，沧海阔无津。北斗司喉舌，东方领搢绅。持衡留藻鉴，听履上星辰。独步才超古，
杜甫|雨|山雨不作泥，江云薄为雾。晴飞半岭鹤，风乱平沙树。明灭洲景微，隐见岩姿露。拘闷出门游，旷绝经目趣。消中日伏枕，卧久尘及屦。岂无平肩舆，莫辨望乡路。兵戈浩未息，蛇虺反相顾。悠悠边月破，郁郁流年度。针灸阻朋曹，糠籺对童孺。一命须屈色，新知渐成故。穷荒益自卑，
杜甫|阆水歌|嘉陵江色何所似？石黛碧玉相因依。正怜日破浪花出，更复春从沙际归。巴童荡桨欹侧过，水鸡衔鱼来去飞。阆中胜事可肠断，阆州城南天下稀！
杜甫|病后遇王倚饮，赠歌|麟角凤觜世莫识，煎胶续弦奇自见。尚看王生抱此怀，在于甫也何由羡。且遇王生慰畴昔，素知贱子甘贫贱。酷见冻馁不足耻，多病沈年苦无健。王生怪我颜色恶，答云伏枕艰难遍，疟疠三秋孰可忍，寒热百日相交战。头白眼暗坐有胝，肉黄皮皱命如线。惟生哀我未平复，为我力致美肴膳。
杜甫|徒步归行|明公壮年值时危，经济实藉英雄姿。国之社稷今若是，武定祸乱非公谁。凤翔千官且饱饭，衣马不复能轻肥。青袍朝士最困者，白头拾遗徒步归。人生交契无老少，论交何必先同调。妻子山中哭向天，须公枥上追风骠。
杜甫|九日寄岑参|出门复入门，两脚但如旧。所向泥活活，思君令人瘦。沉吟坐西轩，饮食错昏昼。寸步曲江头，难为一相就。吁嗟呼苍生，稼穑不可救。安得诛云师，畴能补天漏。大明韬日月，旷野号禽兽。君子强逶迤，小人困驰骤。维南有崇山，恐与川浸溜。是节东篱菊，纷披为谁秀。
杜甫|醉歌行|陆机二十作文赋，汝更小年能缀文。总角草书又神速，世上儿子徒纷纷。骅骝作驹已汗血，鸷鸟举翮连青云。词源倒流三峡水，笔阵独扫千人军。只今年才十六七，射策君门期第一。旧穿杨叶真自知，暂蹶霜蹄未为失。偶然擢秀非难取，会是排风有毛质。汝身已见唾成珠，汝伯何由发如漆。
岑参|北庭西郊候封大夫受降回军献上|胡地苜蓿美，轮台征马肥。大夫讨匈奴，前月西出师。甲兵未得战，降虏来如归。橐驼何连连，穹帐亦累累。阴山烽火灭，剑水羽书稀。却笑霍嫖姚，区区徒尔为。西郊候中军，平沙悬落晖。驿马从西来，双节夹路驰。喜鹊捧金印，蛟龙盘画旗。如公未四十，富贵能及时。直上排青云，
韦应物|登楼|兹楼日登眺，流岁暗蹉跎。坐厌淮南守，秋山红树多。
李白|对酒|蒲萄酒，金叵罗，吴姬十五细马驮。青黛画眉红锦靴，道字不正娇唱歌。玳瑁筵中怀里醉，芙蓉帐底奈君何。
李白|杂诗|白日与明月，昼夜尚不闲。况尔悠悠人，安得久世间。传闻海水上，乃有蓬莱山。玉树生绿叶，灵仙每登攀。一食驻玄发，再食留红颜。吾欲从此去，去之无时还。
李白|嘲鲁儒|鲁叟谈五经，白发死章句。问以经济策，茫如坠烟雾。足著远游履，首戴方山巾。缓步从直道，未行先起尘。秦家丞相府，不重褒衣人。君非叔孙通，与我本殊伦。时事且未达，归耕汶水滨。
李白|咏邻女东窗海石榴|鲁女东窗下，海榴世所稀。珊瑚映绿水，未足比光辉。清香随风发，落日好鸟归。愿为东南枝，低举拂罗衣。无由一攀折，引领望金扉。
李白|过四皓墓|我行至商洛，幽独访神仙。园绮复安在？云萝尚宛然。荒凉千古迹，芜没四坟连。伊昔炼金鼎，何年闭玉泉？陇寒惟有月，松古渐无烟。木魅风号去，山精雨啸旋。紫芝高咏罢，青史旧名传。今日并如此，哀哉信可怜。
李白|送别|斗酒渭城边，垆头醉不眠。梨花千树雪，杨叶万条烟。惜别倾壶醑，临分赠马鞭。看君颍上去，新月到应圆。
李白|对雪献从兄虞城宰|昨夜梁园里，弟寒兄不知。庭前看玉树，肠断忆连枝。
李白|金陵歌送别范宣|石头巉岩如虎踞，凌波欲过沧江去。钟山龙盘走势来，秀色横分历阳树。四十馀帝三百秋，功名事迹随东流。白马金鞍谁家子，吹唇虎啸凤凰楼。金陵昔时何壮哉！席卷英豪天下来。冠盖散为烟雾尽，金舆玉座成寒灰。扣剑悲吟空咄嗟，梁陈白骨乱如麻。天子龙沉景阳井，谁歌玉树后庭花。
李白|扶风豪士歌|洛阳三月飞胡沙，洛阳城中人怨嗟。天津流水波赤血，白骨相撑如乱麻。我亦东奔向吴国，浮云四塞道路赊。东方日出啼早鸦，城门人开扫落花。梧桐杨柳拂金井，来醉扶风豪士家。扶风豪士天下奇，意气相倾山可移。作人不倚将军势，饮酒岂顾尚书期。雕盘绮食会众客，吴歌赵舞香风吹。
李白|南都行|南都信佳丽，武阙横西关。白水真人居，万商罗鄽闤.高楼对紫陌，甲第连青山。此地多英豪，邈然不可攀。陶朱与五羖，名播天壤间。丽华秀玉色，汉女娇朱颜。清歌遏流云，艳舞有馀闲。遨游盛宛洛，冠盖随风还。走马红阳城，呼鹰白河湾。谁识卧龙客，长吟愁鬓斑。
李白|东武吟|好古笑流俗，素闻贤达风。方希佐明主，长揖辞成功。白日在高天，回光烛微躬。恭承凤凰诏，欻起云萝中。清切紫霄迥，优游丹禁通。君王赐颜色，声价凌烟虹。乘舆拥翠盖，扈从金城东。宝马丽绝景，锦衣入新丰。依岩望松雪，对酒鸣丝桐。因学扬子云，献赋甘泉宫。天书美片善，
李白|于阗采花|于阗采花人，自言花相似。明妃一朝西入胡，胡中美女多羞死。乃知汉地多名姝，胡中无花可方比。丹青能令丑者妍，无盐翻在深宫里。自古妒蛾眉，胡沙埋皓齿。
李白|雉朝飞|麦陇青青三月时，白雉朝飞挟两雌。锦衣绣翼何离褷，犊牧采薪感之悲。春天和，白日暖。啄食饮泉勇气满，争雄斗死绣颈断。雉子班奏急管弦，倾心酒美尽玉碗。枯杨枯杨尔生稊，我独七十而孤栖。弹弦写恨意不尽，瞑目归黄泥。
孟浩然|洛下送奚三还扬州|水国无边际，舟行共使风。羡君从此去，朝夕见乡中。予亦离家久，南归恨不同。音书若有问，江上会相逢。
孟浩然|江上寄山阴崔少府国辅|春堤杨柳发，忆与故人期。草木本无意，荣枯自有时。山阴定远近，江上日相思。不及兰亭会，空吟祓禊诗。
孟浩然|登鹿门山怀古|清晓因兴来，乘流越江岘。沙禽近方识，浦树遥莫辨。渐至鹿门山，山明翠微浅。岩潭多屈曲，舟楫屡回转。昔闻庞德公，采药遂不返。金涧饵芝朮，石床卧苔藓。纷吾感耆旧，结揽事攀践。隐迹今尚存，高风邈已远。白云何时去，丹桂空偃蹇。探讨意未穷，回艇夕阳晚。
刘长卿|岳阳楼|行尽清溪日已蹉，云容山影两嵯峨。楼前归客怨秋梦，湖上美人疑夜歌。独坐高高风势急，平湖渺渺月明多。终期一艇载樵去，来往片帆愁白波。
刘长卿|会赦后酬主簿所问|江南海北长相忆，浅水深山独掩扉。重见太平身已老，桃源久住不能归。
陶翰|燕歌行|请君留楚调，听我吟燕歌。家在辽水头，边风意气多。出身为汉将，正值戎未和。雪中凌天山，冰上渡交河。大小百馀战，封侯竟蹉跎。归来灞陵下，故旧无相过。雄剑委尘匣，空门垂雀罗。玉簪还赵女，宝瑟付齐娥。昔日不为乐，时哉今奈何。
常建|落第长安|家园好在尚留秦，耻作明时失路人。恐逢故里莺花笑，且向长安度一春。
崔颢|雁门胡人歌|高山代郡东接燕，雁门胡人家近边。解放胡鹰逐塞鸟，能将代马猎秋田。山头野火寒多烧，雨里孤峰湿作烟。闻道辽西无斗战，时时醉向酒家眠。
王维|辋川集。柳浪|分行接绮树，倒影入清漪。不学御沟上，春风伤别离。
王维|送李判官赴东江|闻道皇华使，方随皂盖臣。封章通左语，冠冕化文身。树色分扬子，潮声满富春。遥知辨璧吏，恩到泣珠人。
王湾|奉使登终南山|常爱南山游，因而尽原隰。数朝至林岭，百仞登嵬岌。石壮马径穷，苔色步缘入。物奇春状改，气远天香集。虚洞策杖鸣，低云拂衣湿。倚岩见庐舍，入户欣拜揖。问性矜勤劳，示心教澄习。玉英时共饭，芝草为余拾。境绝人不行，潭深鸟空立。一乘从此授，九转兼是给。辞处若轻飞，
贺知章|唐禅社首乐章。肃和|黄祇是祗，我其夙夜。夤畏诚絜，匪遑宁舍。礼以琮玉，荐厥茅藉。念兹降康，胡宁克暇。
张纮|行路难|君不见温家玉镜台，提携抱握九重来。君不见相如绿绮琴，一抚一拍凤凰音。人生意气须及早，莫负当年行乐心。荆王奏曲楚妃叹，曲尽欢终夜将半。朱楼银阁正平生，碧草青苔坐芜漫。当春对酒不须疑，视日相看能几时。春风吹尽燕初至，此时自为称君意。秋露萎草鸿始归，此时衰暮与君违。
张说|咏瓢|美酒酌悬瓢，真淳好相映。蜗房卷堕首，鹤颈抽长柄。雅色素而黄，虚心轻且劲。岂无雕刻者，贵此成天性。
陈子昂|古意题徐令壁|白云苍梧来，氛氲万里色。闻君太平世，栖泊灵台侧。
李峤|中秋月二首|盈缺青冥外，东风万古吹。何人种丹桂，不长出轮枝。圆魄上寒空，皆言四海同。安知千里外，不有雨兼风。
王勃|羁春|客心千里倦，春事一朝归。还伤北园里，重见落花飞。
宋之问|龙门应制|宿雨霁氛埃，流云度城阙。河堤柳新翠，苑树花先发。洛阳花柳此时浓，山水楼台映几重。群公拂雾朝翔凤，天子乘春幸凿龙。凿龙近出王城外，羽从琳琅拥轩盖。云罕才临御水桥，天衣已入香山会。山壁崭岩断复连，清流澄澈俯伊川。雁塔遥遥绿波上，星龛奕奕翠微边。层峦旧长千寻木，
狄仁杰|奉和圣制夏日游石淙山|宸晖降望金舆转，仙路峥嵘碧涧幽。羽仗遥临鸾鹤驾，帷宫直坐凤麟洲。飞泉洒液恒疑雨，密树含凉镇似秋。老臣预陪悬圃宴，馀年方共赤松游。
卢照邻|还京赠别|风月清江夜，山水白云朝。万里同为客，三秋契不凋。戏凫分断岸，归骑别高标。一去仙桥道，还望锦城遥。
王绩|初春|春来日渐长，醉客喜年光。稍觉池亭好，偏宜酒瓮香。
李益|鹧鸪词|湘江斑竹枝，锦翅鹧鸪飞。处处湘云合，郎从何处归？
顾况|杂曲歌辞。游子吟|故枥思疲马，故巢思迷禽。浮云蔽我乡，踯躅游子吟。游子悲久滞，浮云郁东岑。客堂无丝桐，落叶如秋霖。艰哉远游子，所以悲滞淫。一为浮云词，愤塞谁能禁。驰晖百年内，惟愿展所钦。胡为不归欤，坐使年病侵。未老霜绕鬓，非狂火烧心。太行何艰哉，北斗不可斟。夜晴星河出，
陆龟蒙|大子夜歌二首·其二|丝竹发歌响，假器扬清音。不知歌谣妙，声势出口心。
张祜|相和歌辞。雁门太守行|城头月没霜如水，趚趚蹋沙人似鬼。灯前拭泪试香裘，长引一声残漏子。驼囊泻酒酒一杯，前头啑血心不回。寄语年少妻莫哀，鱼金虎竹天上来，雁门山边骨成灰。
卢仝|乐府杂曲。鼓吹曲辞。有所思|当时我醉美人家，美人颜色娇如花。今日美人弃我去，青楼珠箔天之涯。天涯娟娟常娥月，三五二八盈又缺。翠眉蝉鬓生别离，一望不见心断绝。心断绝，几千里，梦中醉卧巫山云，觉来泪滴湘江水。湘江两岸花木深，美人不见愁人心。含愁更奏绿绮琴，调高弦绝无知音。美人兮美人，
李白|乐府杂曲。鼓吹曲辞。有所思|我思仙人，乃在碧海之东隅。海寒多天风，白波连山倒蓬壶。长鲸喷涌不可涉，抚心茫茫泪如珠。西来青鸟东飞去，愿寄一书谢麻姑。
孟昶|避暑摩诃池上作|冰肌玉骨清无汗，水殿风来暗香暖。帘开明月独窥人，欹枕钗横云鬓乱。起来琼户寂无声，时见疏星渡河汉。屈指西风几时来，只恐流年暗中换。
徐惠|拟小山篇|仰幽岩而流盼，抚桂枝以凝想。将千龄兮此遇，荃何为兮独往。
武则天|唐享昊天乐。第二|瞻紫极，望玄穹。翘至恳，罄深衷。听虽远，诚必通。垂厚泽，降云宫。
李隆基|幸蜀西至剑门|剑阁横云峻，銮舆出狩回。翠屏千仞合，丹嶂五丁开。灌木萦旗转，仙云拂马来。乘时方在德，嗟尔勒铭才。
李世民|琵琶|半月无双影，全花有四时。摧藏千里态，掩抑几重悲。促节萦红袖，清音满翠帷。驶弹风响急，缓曲钏声迟。空馀关陇恨，因此代相思。
李白|剑阁赋|咸阳之南，直望五千里，见云峰之崔嵬。前有剑阁横断，倚青天而中开。上则松风萧飒瑟飓，有巴猿兮相哀。旁则飞湍走壑，洒石喷阁，汹涌而惊雷。送佳人兮此去，复何时兮归来？望夫君兮安极，我沉吟兮叹息。视沧波之东注，悲白日之西匿。鸿别燕兮秋声，云愁秦而暝色。
白居易|浪淘沙·一泊沙来一泊去|一泊沙来一泊去，一重浪灭一重生。相搅相淘无歇日，会教山海一时平。
司空图|杨柳枝·桃源仙子不须夸|桃源仙子不须夸，闻道惟裁一片花。何似浣纱溪畔住，绿阴相间两三家。
韦庄|浣溪沙·清晓妆成寒食天|清晓妆成寒食天，柳球斜袅间花钿，卷帘直出画堂前。指点牡丹初绽朵，日高犹自凭朱栏，含嚬不语恨春残。
冯延巳|蝶恋花|窗外寒鸡天欲曙，香印成灰，坐起浑无绪。庭际高梧凝宿雾，卷帘双鹊惊飞去屏上罗衣闲绣缕，一晌关情，忆遍江南路。夜夜梦魂休谩语，已知前事无情处。萧索清秋珠泪坠，枕簟微凉，展转浑无寐。残酒欲醒中夜起，月明如练天如水阶下寒声啼络纬，庭树金风，悄悄重门闭。可惜旧欢携手地，
薛昭蕴|相见欢|罗襦绣袂香红，画堂中。细草平沙蕃马、小屏风卷罗幕，凭妆阁，思无穷。暮雨轻烟魂断、隔帘栊。
韦庄|小重山·一闭昭阳春又春|一闭昭阳春又春。夜寒宫漏永，梦君恩。卧思陈事暗销魂。罗衣湿，红袂有啼痕。歌吹隔重阍。绕亭芳草绿，倚长门。万般惆怅向谁论？凝情立，宫殿欲黄昏。
韦庄|浣溪沙|清晓妆成寒食天，柳球斜袅间花钿，卷帘直出画堂前指点牡丹初绽朵，日高犹自凭朱阑，含嚬不语恨春残。欲上秋千四体慵，拟交人送又心忪，画堂帘幕月明风此夜有情谁不极，隔墙梨雪又玲珑，玉容憔悴惹微红。惆怅梦馀山月斜，孤灯照壁背红纱，小楼高阁谢娘家暗想玉容何所似，
温庭筠|女冠子|含娇含笑，宿翠残红窈窕。鬓如蝉，寒玉簪秋水，轻纱卷碧烟雪胸鸾镜里，琪树凤楼前。寄语青娥伴，早求仙。霞帔云发，钿镜仙容似雪。画愁眉，遮语回轻扇，含羞下绣帏玉楼相望久，花洞恨来迟。早晚乘鸾去，莫相遗。
李白|清平乐（一名忆萝月）|禁庭春昼，莺羽披新绣。百草巧求花下斗，只赌珠玑满斗日晚却理残妆，御前闲舞霓裳。谁道腰肢窈窕，折旋笑得君王。禁闱秋夜，月探金窗罅。玉帐鸳鸯喷兰麝，时落银灯香灺女伴莫话孤眠，六宫罗绮三千。一笑皆生百媚，宸衷教在谁边。烟深水阔，音信无由达。惟有碧天云外月，
皮日休|樱桃花|婀娜枝香拂酒壶，向阳疑是不融酥。晚来嵬峨浑如醉，惟有春风独自扶。
吕岩|赠陈处士|青霄一路少人行，休话兴亡事不成。金榜因何无姓字，玉都必是有仙名。云归入海龙千尺，云满长空鹤一声。深谢宋朝明圣主，解书丹诏诏先生。
齐己|君子行|圣人不生，麟龙何瑞。梧桐不高，凤凰何止。吾闻古之有君子，行藏以时，进退求己。荣必为天下荣，耻必为天下耻。苟进不如此，退不如此，亦何必用虚伪之文章，取荣名而自美？
齐己|蔷薇|根本似玫瑰，繁英刺外开。香高丛有架，红落地多苔。去住闲人看，晴明远蝶来。牡丹先几日，销歇向尘埃。
齐己|夏日作|燕雀语相和，风池满芰荷。可惊成事晚，殊喜得闲多。竹众凉欺水，苔繁绿胜莎。无惭孤圣代，赋咏有诗歌。
齐己|春草|处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。
齐己|小松|发地才过膝，蟠根已有灵。严霜百草白，深院一林青。后夜萧骚动，空阶蟋蟀听。谁于千岁外，吟绕老龙形。
齐己|落日|晚照背高台，残钟残角催。能销几度落，已是半生来。吹叶阴风发，漫空暝色回。因思古人事，更变尽尘埃。
皎然|山居示灵澈上人|晴明路出山初暖，行踏春芜看茗归。乍削柳枝聊代札，时窥云影学裁衣。身闲始觉隳名是，心了方知苦行非。外物寂中谁似我，松声草色共无机。
寒山|三字诗六首|寒山道，无人到。若能行，称十号。有蝉鸣，无鸦噪。黄叶落，白云扫。石磊磊，山隩隩.我独居，名善导。子细看，何相好。寒山寒，冰锁石。藏山青，现雪白。日出照，一时释。从兹暖，养老客。我居山，勿人识。白云中，常寂寂。寒山深，称我心。纯白石，勿黄金。泉声响，抚伯琴。
鱼玄机|隔汉江寄子安|江南江北愁望，相思相忆空吟。鸳鸯暖卧沙浦，鸂鶒闲飞橘林。烟里歌声隐隐，渡头月色沉沉。含情咫尺千里，况听家家远砧。
鱼玄机|暮春即事|深巷穷门少侣俦，阮郎唯有梦中留。香飘罗绮谁家席，风送歌声何处楼。街近鼓鼙喧晓睡，庭闲鹊语乱春愁。安能追逐人间事，万里身同不系舟。
鱼玄机|遣怀|闲散身无事，风光独自游。断云江上月，解缆海中舟。琴弄萧梁寺，诗吟庾亮楼。丛篁堪作伴，片石好为俦。燕雀徒为贵，金银志不求。满杯春酒绿，对月夜窗幽。绕砌澄清沼，抽簪映细流。卧床书册遍，半醉起梳头。
鱼玄机|早秋|嫩菊含新彩，远山闲夕烟。凉风惊绿树，清韵入朱弦。思妇机中锦，征人塞外天。雁飞鱼在水，书信若为传。
鱼玄机|春情寄子安|山路欹斜石磴危，不愁行苦苦相思。冰销远硐怜清韵，雪远寒峰想玉姿。莫听凡歌春病酒，休招闲客夜贪棋。如松匪石盟长在，比翼连襟会肯迟。虽恨独行冬尽日，终期相见月圆时。别君何物堪持赠，泪落晴光一首诗。
鱼玄机|浣纱庙|吴越相谋计策多，浣纱神女已相和。一双笑靥才回面，十万精兵尽倒戈。范蠡功成身隐遁，伍胥谏死国消磨。只今诸暨长江畔，空有青山号苎萝。
薛涛|别李郎中|花落梧桐凤别凰，想登秦岭更凄凉。安仁纵有诗将赋，一半音词杂悼亡。
花蕊夫人|宫词（梨园子弟以下四十一首一作王珪诗）|五云楼阁凤城间，花木长新日月闲。三十六宫连内苑，太平天子住昆山。会真广殿约宫墙，楼阁相扶倚太阳。净甃玉阶横水岸，御炉香气扑龙床。龙池九曲远相通，杨柳丝牵两岸风。长似江南好风景，画船来去碧波中。东内斜将紫禁通，龙池凤苑夹城中。晓钟声断严妆罢，院院纱窗海日红。
徐铉|清明日清远峡作|岭外春过半，途中火又新。殷勤清远峡，留恋北归人。
陈陶|竹十一首|不厌东溪绿玉君，天坛双凤有时闻。一峰晓似朝仙处，青节森森倚绛云。万枝朝露学潇湘，杳霭孤亭白石凉。谁道乖龙不得雨，春雷入地马鞭狂。啸入新篁一里行，万竿如瓮锁龙泓。惊巢翡翠无寻处，闲倚云根刻姓名。青岚帚亚思吾祖，绿润偏多忆蔡邕。长听南园风雨夜，恐生鳞甲尽为龙。
崔道融|钓鱼|闲钓江鱼不钓名，瓦瓯斟酒暮山青。醉头倒向芦花里，却笑无端犯客星。
崔道融|春晚|三月寒食时，日色浓于酒。落尽墙头花，莺声隔原柳。
徐夤|河流|洪流盘砥柱，淮济不同波。莫讶清时少，都缘曲处多。远能通玉塞，高复接银河。大禹成门嶮，为龙始得过。
黄滔|寓言|流年五十前，朝朝倚少年。流年五十后，日日侵皓首。非通非介人，谁论四十九。贤哉蘧伯玉，清风独不朽。
韦庄|鹧鸪|南禽无侣似相依，锦翅双双傍马飞。孤竹庙前啼暮雨，汨罗祠畔吊残晖。秦人只解歌为曲，越女空能画作衣。懊恼泽家非有恨，年年长忆凤城归。
杜荀鹤|溪兴|山雨溪风卷钓丝，瓦瓯篷底独斟时。醉来睡着无人唤，流到前溪也不知。
杜荀鹤|雪|风搅长空寒骨生，光于晓色报窗明。江湖不见飞禽影，岩谷时闻折竹声。巢穴几多相似处，路岐兼得一般平。拥袍公子休言冷，中有樵夫跣足行。
吴融|潮|暮去朝来无定期，桑田长被此声移。蓬莱若探人间事，一日还应两度知。
韩偓|惆怅|身情长在暗相随，生魄随君君岂知。被头不暖空沾泪，钗股欲分犹半疑。朗月清风难惬意，词人绝色多伤离。何如饮酒连千醉，席地幕天无所知。
韩偓|柳|一笼金线拂弯桥，几被儿童损细腰。无奈灵和标格在，春来依旧褭长条。
唐彦谦|春雨|绮陌夜来雨，春楼寒望迷。远容迎燕戏，乱响隔莺啼。有恨开兰室，无言对李蹊。花欹浑拂槛，柳重欲垂堤。灯檠昏鱼目，薰炉咽麝脐。别轻天北鹤，梦怯汝南鸡。入户侵罗幌，捎檐润绣题。新丰树已失，长信草初齐。乱蝶寒犹舞，惊乌暝不栖。庾郎盘马地，却怕有春泥。
罗隐|炀帝陵|入郭登桥出郭船，红楼日日柳年年。君王忍把平陈业，只博雷塘数亩田。
罗邺|秋别|别路垂杨柳，秋风凄管弦。青楼君去后，明月为谁圆。
李咸用|小雪|散漫阴风里，天涯不可收。压松犹未得，扑石暂能留。阁静萦吟思，途长拂旅愁。崆峒山北面，早想玉成丘。
司空图|步虚|阿母亲教学步虚，三元长遣下蓬壶。云韶韵俗停瑶瑟，鸾鹤飞低拂宝炉。
皮日休|橡媪叹|秋深橡子熟，散落榛芜冈。伛偻黄发媪，拾之践晨霜。移时始盈掬，尽日方满筐。几曝复几蒸，用作三冬粮。山前有熟稻，紫穗袭人香。细获又精舂，粒粒如玉珰。持之纳于官，私室无仓箱。如何一石余，只作五斗量！狡吏不畏刑，贪官不避赃。农时作私债，农毕归官仓。自冬及于春，
温庭筠|杏花|红花初绽雪花繁，重叠高低满小园。正见盛时犹怅望，岂堪开处已缤翻。情为世累诗千首，醉是吾乡酒一樽。杳杳艳歌春日午，出墙何处隔朱门。
温庭筠|牡丹二首|轻阴隔翠帏，宿雨泣晴晖。醉后佳期在，歌馀旧意非。蝶繁经粉住，蜂重抱香归。莫惜薰炉夜，因风到舞衣。水漾晴红压叠波，晓来金粉覆庭莎。裁成艳思偏应巧，分得春光最数多。欲绽似含双靥笑，正繁疑有一声歌。华堂客散帘垂地，想凭阑干敛翠蛾。
温庭筠|敕勒歌塞北|敕勒金fj壁，阴山无岁华。帐外风飘雪，营前月照沙。羌儿吹玉管，胡姬踏锦花。却笑江南客，梅落不归家。
贾岛|病蝉|病蝉飞不得，向我掌中行。拆翼犹能薄，酸吟尚极清。露华凝在腹，尘点误侵睛。黄雀并鸢鸟，俱怀害尔情。
李群玉|寄人|寄语双莲子，须知用意深。莫嫌一点苦，便拟弃莲心。
韩琮|咏马|曾经伯乐识长鸣，不似龙行不敢行。金埒未登嘶若是，盐车犹驾瘦何惊。难逢王济知音癖，欲就燕昭买骏名。早晚飞黄引同皂，碧云天上作鸾鸣。
马戴|边城独望|聊凭危堞望，暗起异乡情。霜落蒹葭白，山昏雾露生。河滩胡雁下，戎垒汉鼙惊。独树残秋色，狂歌泪满缨。
李商隐|泪|永巷长年怨绮罗，离情终日思风波。湘江竹上痕无限，岘首碑前洒几多。人去紫台秋入塞，兵残楚帐夜闻歌。朝来灞水桥边问，未抵青袍送玉珂。
李商隐|鸳鸯|雌去雄飞万里天，云罗满眼泪潸然。不须长结风波愿，锁向金笼始两全。
李商隐|题鹅|眠沙卧水自成群，曲岸残阳极浦云。那解将心怜孔翠，羁雌长共故雄分。
李商隐|荆门西下|一夕南风一叶危，荆云回望夏云时。人生岂得轻离别，天意何曾忌嶮巇.骨肉书题安绝徼，蕙兰蹊径失佳期。洞庭湖阔蛟龙恶，却羡杨朱泣路岐。
李商隐|陈后宫|茂苑城如画，阊门瓦欲流。还依水光殿，更起月华楼。侵夜鸾开镜，迎冬雉献裘。从臣皆半醉，天子正无愁。
李商隐|代赠|杨柳路尽处，芙蓉湖上头。虽同锦步障，独映钿箜篌。鸳鸯可羡头俱白，飞去飞来烟雨秋。
许浑|湖上|仿佛欲当三五夕，万蝉清杂乱泉纹。钓鱼船上一尊酒，月出渡头零落云。
许浑|夜归丁卯桥村舍|月凉风静夜，归客泊岩前。桥响犬遥吠，庭空人散眠。紫蒲低水槛，红叶半江船。自有还家计，南湖二顷田。
许浑|早秋三首|遥夜泛清瑟，西风生翠萝。残萤委玉露，早雁拂银河。高树晓还密，远山晴更多。淮南一叶下，自觉老烟波。一叶下前墀，淮南人已悲。蹉跎青汉望，迢递白云期。老信相如渴，贫忧曼倩饥。生公与园吏，何处是吾师?蓟北雁犹远，淮南人已悲。残桃间堕井，新菊亦侵篱。书剑岂相误，
杜牧|绿萝|绿萝萦数匝，本在草堂间。秋色寄高树，昼阴笼近山。移花疏处过，劚药困时攀。日暮微风起，难寻旧径还。
杜牧|鹤|清音迎晓月，愁思立寒蒲。丹顶西施颊，霜毛四皓须。碧云行止躁，白鹭性灵粗。终日无群伴，溪边吊影孤。
杜牧|过勤政楼|千秋佳节名空在，承露丝囊世已无。唯有紫苔偏称意，年年因雨上金铺。
杜牧|河湟|元载相公曾借箸，宪宗皇帝亦留神。旋见衣冠就东市，忽遗弓剑不西巡。牧羊驱马虽戎服，白发丹心尽汉臣。唯有凉州歌舞曲，流传天下乐闲人。
杜牧|杜秋娘诗|京江水清滑，生女白如脂。其间杜秋者，不劳朱粉施。老濞即山铸，后庭千双眉。秋持玉斝醉，与唱金缕衣。濞既白首叛，秋亦红泪滋。吴江落日渡，灞岸绿杨垂。联裾见天子，盼眄独依依。椒壁悬锦幕，镜奁蟠蛟螭。低鬟认新宠，窈袅复融怡。月上白璧门，桂影凉参差。金阶露新重，
姚合|除夜二首|衰残归未遂，寂寞此宵情。旧国当千里，新年隔数更。寒犹近北峭，风渐向东生。谁见长安陌，晨钟度火城。殷勤惜此夜，此夜在逡巡。烛尽年还别，鸡鸣老更新。傩声方去疫，酒色已迎春。明日持杯处，谁为最后人。
鲍溶|将归旧山留别孟郊|择木无利刃，羡鱼无巧纶。如何不量力，自取中路贫。前者不厌耕，一日不离亲。今来千里外，我心不在身。悠悠慈母心，惟愿才如人。蚕桑能几许，衣服常著新。一饭吐尺丝，谁见此殷勤。别君归耕去，持火烧车轮。
李绅|朱槿花|瘴烟长暖无霜雪，槿艳繁花满树红。每叹芳菲四时厌，不知开落有春风。
白居易|读禅经|须知诸相皆非相，若住无馀却有馀。言下忘言一时了，梦中说梦两重虚。空花岂得兼求果，阳焰如何更觅鱼。摄动是禅禅是动，不禅不动即如如。
白居易|春寒|今朝春气寒，自问何所欲。酥暖薤白酒，乳和地黄粥。岂惟厌馋口，亦可调病腹。助酌有枯鱼，佐餐兼旨蓄。省躬念前哲，醉饱多惭忸。君不闻靖节先生尊长空，广文先生饭不足。
白居易|种白莲|吴中白藕洛中栽，莫恋江南花懒开。万里携归尔知否，红蕉朱槿不将来。
白居易|登观音台望城|百千家似围棋局，十二街如种菜畦。遥认微微入朝火，一条星宿五门西。
白居易|吴樱桃|含桃最说出东吴，香色鲜秾气味殊。洽恰举头千万颗，婆娑拂面两三株。鸟偷飞处衔将火，人摘争时蹋破珠。可惜风吹兼雨打，明朝后日即应无。
白居易|夜闻贾常州崔湖州茶山境会亭欢宴|遥闻境会茶山夜，珠翠歌钟俱绕身。盘下中分两州界，灯前各作一家春。青娥递舞应争妙，紫笋齐尝各斗新。自叹花时北窗下，蒲黄酒对病眠人。
白居易|落花|留春春不住，春归人寂寞。厌风风不定，风起花萧索。既兴风前叹，重命花下酌。劝君尝绿醅，教人拾红萼。桃飘火焰焰，梨堕雪漠漠。独有病眼花，春风吹不落。
白居易|寒食月夜|风香露重梨花湿，草舍无灯愁未入。南邻北里歌吹时，独倚柴门月中立。
白居易|八骏图|穆王八骏天马驹，后人爱之写为图。背如龙兮颈如象，骨竦筋高脂肉壮。日行万里速如飞，穆王独乘何所之？四荒八极踏欲遍，三十二蹄无歇时。属车轴折趁不及，黄屋草生弃若遗。瑶池西赴王母宴，七庙经年不亲荐。璧台南与盛姬游，明堂不复朝诸侯。白云黄竹歌声动，
白居易|秦中吟十首。歌舞（一作伤阌乡县囚）|秦中岁云暮，大雪满皇州。雪中退朝者，朱紫尽公侯。贵有风雪兴，富无饥寒忧。所营唯第宅，所务在追游。朱门车马客，红烛歌舞楼。欢酣促密坐，醉暖脱重裘。秋官为主人，廷尉居上头。日中为一乐，夜半不能休。岂知阌乡狱，中有冻死囚。
白居易|新制布裘|桂布白似雪，吴绵软于云。布重绵且厚，为裘有余温。朝拥坐至暮，夜覆眠达晨。谁知严冬月，支体暖如春。中夕忽有念，抚裘起逡巡。丈夫贵兼济，岂独善一身。安得万里裘，盖裹周四垠。稳暖皆如我，天下无寒人。
白居易|李都尉古剑|古剑寒黯黯，铸来几千秋。白光纳日月，紫气排斗牛。有客借一观，爱之不敢求。湛然玉匣中，秋水澄不流。至宝有本性，精刚无与俦。可使寸寸折，不能绕指柔。愿快直士心，将断佞臣头。不愿报小怨，夜半刺私仇。劝君慎所用，无作神兵羞。
元稹|侠客行|侠客不怕死，怕在事不成，事成不肯藏姓名。我非窃贼谁夜行，白日堂堂杀袁盎。九衢草草人面青，此客此心师海鲸。海鲸露背横沧溟，海波分作两处生。分海减海力，侠客有谋，人不识测三尺铁蛇延二国。
李贺|古邺城童子谣，效王粲刺曹操|邺城中，暮尘起。将黑丸，斫文吏。棘为鞭，虎为马。团团走，邺城下。切玉剑，射日弓。献何人，奉相公。扶毂来，关右儿。香扫涂，相公归。
李贺|莫种树|园中莫种树，种树四时愁。独睡南床月，今秋似去秋。
李贺|咏怀二首|长卿怀茂陵，绿草垂石井。弹琴看文君，春风吹鬓影。梁王与武帝，弃之如断梗。惟留一简书，金泥泰山顶。日夕著书罢，惊霜落素丝。镜中聊自笑，讵是南山期。头上无幅巾，苦蘗已染衣。不见清溪鱼，饮水得自宜。
卢仝|悲新年|新年何事最堪悲，病客遥听百舌儿。太岁只游桃李径，春风肯管岁寒枝。
卢仝|人日立春|春度春归无限春，今朝方始觉成人。从今克己应犹及，颜与梅花俱自新。
张籍|思远人（一作寄远客）|野桥春水清，桥上送君行。去去人应老，年年草自生。出门看远道，无信向边城。杨柳别离处，秋蝉今复鸣。
孟郊|巫山曲|巴江上峡重复重，阳台碧峭十二峰。荆王猎时逢暮雨，夜卧高丘梦神女。轻红流烟湿艳姿，行云飞去明星稀。目极魂断望不见，猿啼三声泪滴衣。
刘禹锡|伤桃源薛道士|坛边松在鹤巢空，白鹿闲行旧径中。手植红桃千树发，满山无主任春风。
刘禹锡|咏史二首|骠骑非无势，少卿终不去。世道剧颓波，我心如砥柱。贾生明王道，卫绾工车戏。同遇汉文时，何人居贵位。
刘禹锡|曲江春望|凤城烟雨歇，万象含佳气。酒后人倒狂，花时天似醉。三春车马客，一代繁华地。何事独伤怀，少年曾得意。
柳宗元|行路难三首|君不见夸父逐日窥虞渊，跳踉北海超昆仑。披霄决汉出沆漭，瞥裂左右遗星辰。须臾力尽道渴死。狐鼠蜂蚁争噬吞。北方竫人长九寸，开口抵掌更笑喧。啾啾饮食滴与粒，生死亦足终天年。睢盱大志小成遂，坐使儿女相悲怜。虞衡斤斧罗千山，工命采斫杙与椽。深林土剪十取一，
柳宗元|雨后晓行独至愚溪北池|宿云散洲渚，晓日明村坞。高树临清池，风惊夜来雨。予心适无事，偶此成宾主。
柳宗元|南涧中题|秋气集南涧，独游亭午时。回风一萧瑟，林影久参差。始至若有得，稍深遂忘疲。羁禽响幽谷，寒藻舞沦漪。去国魂已远，怀人泪空垂。孤生易为感，失路少所宜。索寞竟何事，徘徊只自知。谁为后来者，当与此心期。
柳宗元|汨罗遇风|南来不作楚臣悲，重入修门自有期。为报春风汨罗道，莫将波浪枉明时。
柳宗元|古东门行|汉家三十六将军，东方雷动横阵云。鸡鸣函谷客如雾，貌同心异不可数。赤丸夜语飞电光，徼巡司隶眠如羊。当街一叱百吏走，冯敬胸中函匕首。凶徒侧耳潜惬心，悍臣破胆皆杜口。魏王卧内藏兵符，子西掩袂真无辜。羌胡毂下一朝起，敌国舟中非所拟。安陵谁辨削砺功，韩国讵明深井里。
权德舆|星名诗|虚怀何所欲，岁晏聊懒逸。云翼谢翩翻，松心保贞实。风秋景气爽，叶落井径出。陶然美酒酣，所谓幽人吉。自当轻尺璧，岂复扫一室。安用簪进贤，少微斯可必。
王建|夜看扬州市|夜市千灯照碧云，高楼红袖客纷纷。如今不似时平日，犹自笙歌彻晓闻。
王建|七夕曲|河边独自看星宿，夜织天丝难接续。抛梭振镊动明珰，为有秋期眠不足。遥愁今夜河水隔，龙驾车辕鹊填石。流苏翠帐星渚间，环佩无声灯寂寂。两情缠绵忽如故。复畏秋风生晓路。幸回郎意且斯须，一年中别今始初。明星未出少停车。
王建|水夫谣|苦哉生长当驿边，官家使我牵驿船。辛苦日多乐日少，水宿沙行如海鸟。逆风上水万斛重，前驿迢迢后淼淼。半夜缘堤雪和雨，受他驱遣还复去。夜寒衣湿披短蓑，臆穿足裂忍痛何！到明辛苦无处说，齐声腾踏牵船歌。一间茅屋何所值，父母之乡去不得。我愿此水作平田，长使水夫不怨天。
戴叔伦|荔枝|红颗真珠诚可爱，白须太守亦何痴。十年结子知谁在，自向中庭种荔枝。
顾况|南归|老病力难任，犹多镜雪侵。鲈鱼消宦况，鸥鸟识归心。急雨江帆重，残更驿树深。乡关殊可望，渐渐入吴音。
柳中庸|秋怨|玉树起凉烟，凝情一叶前。别离伤晓镜，摇落思秋弦。汉垒关山月，胡笳塞北天。不知肠断梦，空绕几山川。
刘方平|梅花落|新岁芳梅树，繁花四面同。春风吹渐落，一夜几枝空。少妇今如此，长城恨不穷。莫将辽海雪，来比后庭中。
钱起|题苏公林亭|平津东阁在，别是竹林期。万叶秋声里，千家落照时。门随深巷静，窗过远钟迟。客位苔生处，依然又赋诗。
钱起|行路难|君不见明星映空月，太阳朝升光尽歇。君不见凋零委路蓬，长风飘举入云中。由来人事何尝定，且莫骄奢笑贱穷。
贾至|送李侍郎赴常州|雪晴云散北风寒，楚水吴山道路难。今日送君须尽醉，明朝相忆路漫漫。
杜甫|早花|西京安稳未，不见一人来。腊日巴江曲，山花已自开。盈盈当雪杏，艳艳待春梅。直苦风尘暗，谁忧容鬓催。
杜甫|暮归|霜黄碧梧白鹤栖，城上击柝复乌啼。客子入门月皎皎，谁家捣练风凄凄。南渡桂水阙舟楫，北归秦川多鼓鼙。年过半百不称意，明日看云还杖藜。
杜甫|猿|袅袅啼虚壁，萧萧挂冷枝。艰难人不见，隐见尔如知。惯习元从众，全生或用奇。前林腾每及，父子莫相离。
杜甫|吹笛|吹笛秋山风月清，谁家巧作断肠声。风飘律吕相和切，月傍关山几处明。胡骑中宵堪北走，武陵一曲想南征。故园杨柳今摇落，何得愁中曲尽生。
杜甫|九日五首|重阳独酌杯中酒，抱病起登江上台。竹叶于人既无分，菊花从此不须开。殊方日落玄猿哭，旧国霜前白雁来。弟妹萧条各何往，干戈衰谢两相催。旧日重阳日，传杯不放杯。即今蓬鬓改，但愧菊花开。北阙心长恋，西江首独回。茱萸赐朝士，难得一枝来。旧与苏司业，兼随郑广文。采花香泛泛，
杜甫|玉台观|浩劫因王造，平台访古游。彩云萧史驻，文字鲁恭留。宫阙通群帝，乾坤到十洲。人传有笙鹤，时过此山头。
杜甫|悲秋|凉风动万里，群盗尚纵横。家远传书日，秋来为客情。愁窥高鸟过，老逐众人行。始欲投三峡，何由见两京。
杜甫|江头四咏。栀子|栀子比众木，人间诚未多。于身色有用，与道气伤和。红取风霜实，青看雨露柯。无情移得汝，贵在映江波。
杜甫|有客（一作宾至）|幽栖地僻经过少，老病人扶再拜难。岂有文章惊海内，漫劳车马驻江干。竟日淹留佳客坐，百年粗粝腐儒餐。不嫌野外无供给，乘兴还来看药栏。
杜甫|送郑十八虔贬台州司户伤其临老陷贼之故阙为面别情见于诗|郑公樗散鬓成丝，酒后常称老画师。万里伤心严谴日，百年垂死中兴时。苍惶已就长途往，邂逅无端出饯迟。便与先生应永诀，九重泉路尽交期。
杜甫|陪郑广文游何将军山林|不识南塘路，今知第五桥。名园依绿水，野竹上青霄。谷口旧相得，濠梁同见招。平生为幽兴，未惜马蹄遥。百顷风潭上，千章夏木清。卑枝低结子，接叶暗巢莺。鲜鲫银丝脍，香芹碧涧羹。翻疑柁楼底，晚饭越中行。万里戎王子，何年别月支？异花开绝域，滋蔓匝清池。汉使徒空到，
杜甫|槐叶冷淘|青青高槐叶，采掇付中厨。新面来近市，汁滓宛相俱。入鼎资过熟，加餐愁欲无。碧鲜俱照箸，香饭兼苞芦。经齿冷于雪，劝人投此珠。愿随金騕褭，走置锦屠苏。路远思恐泥，兴深终不渝。献芹则小小，荐藻明区区。万里露寒殿，开冰清玉壶。君王纳凉晚，此味亦时须。
杜甫|叹庭前甘菊花|檐前甘菊移时晚，青蕊重阳不堪摘。明日萧条醉尽醒，残花烂熳开何益。篱边野外多众芳，采撷细琐升中堂。念兹空长大枝叶，结根失所缠风霜。
高适|送李少府时在客舍作|相逢旅馆意多违，暮雪初晴候雁飞。主人酒尽君未醉，薄暮途遥归不归。
高适|东平别前卫县李寀少府 / 送前卫县李宷少府|黄鸟翩翩杨柳垂，春风送客使人悲。怨别自惊千里外，论交却忆十年时。云开汶水孤帆远，路绕梁山匹马迟。此地从来可乘兴，留君不住益凄其。
岑参|登古邺城|下马登邺城，城空复何见。东风吹野火，暮入飞云殿。城隅南对望陵台，漳水东流不复回。武帝宫中人去尽，年年春色为谁来。
岑参|玉门关盖将军歌|盖将军，真丈夫。行年三十执金吾，身长七尺颇有须。玉门关城迥且孤，黄沙万里白草枯。南邻犬戎北接胡，将军到来备不虞。五千甲兵胆力粗，军中无事但欢娱。暖屋绣帘红地炉，织成壁衣花氍毹。灯前侍婢泻玉壶，金铛乱点野酡酥。紫绂金章左右趋，问著只是苍头奴。美人一双闲且都，
岑参|天山雪歌送萧治归京|天山雪云常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边鸟飞绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。
岑参|北庭贻宗学士道别|万事不可料，叹君在军中。读书破万卷，何事来从戎。曾逐李轻车，西征出太蒙。荷戈月窟外，擐甲昆仑东。两度皆破胡，朝廷轻战功。十年只一命，万里如飘蓬。容鬓老胡尘，衣裘脆边风。忽来轮台下，相见披心胸。饮酒对春草，弹棋闻夜钟。今且还龟兹，臂上悬角弓。平沙向旅馆，
韦应物|西塞山|势从千里奔，直入江中断。岚横秋塞雄，地束惊流满。
韦应物|见紫荆花|杂英纷已积，含芳独暮春。还如故园树，忽忆故园人。
韦应物|西楼|高阁一长望，故园何日归。烟尘拥函谷，秋雁过来稀。
韦应物|夏日|已谓心苦伤，如何日方永。无人不昼寝，独坐山中静。悟澹将遣虑，学空庶遗境。积俗易为侵，愁来复难整。
李白|自代内赠|宝刀截流水，无有断绝时。妾意逐君行，缠绵亦如之。别来门前草，秋巷春转碧。扫尽更还生，萋萋满行迹。鸣凤始相得，雄惊雌各飞。游云落何山？一往不见归。估客发大楼，知君在秋浦。
李白|姑孰十咏|姑孰溪爱此溪水闲，乘流兴无极。漾楫怕鸥惊，垂竿待鱼食。波翻晓霞影，岸叠春山色。何处浣纱人？红颜未相识。丹阳湖湖与元气连，风波浩难止。天外贾客归，云间片帆起。龟游莲叶上，鸟宿芦花里。少女棹轻舟，歌声逐流水。谢公宅青山日将瞑，寂寞谢公宅。竹里无人声，池中虚月白。
李白|登梅冈望金陵赠族侄高座寺僧中孚|钟山抱金陵，霸气昔腾发。天开帝王居，海色照宫阙。群峰如逐鹿，奔走相驰突。江水九道来，云端遥明没。时迁大运去，龙虎势休歇。我来属天清，登览穷楚越。吾宗挺禅伯，特秀鸾凤骨。众星罗青天，明者独有月。冥居顺生理，草木不剪伐。烟窗引蔷薇，石壁老野蕨。吴风谢安屐，
李白|陪族叔当涂宰游化城寺升公清风亭|化城若化出，金榜天宫开。疑是海上云，飞空结楼台。升公湖上秀，粲然有辩才。济人不利己，立俗无嫌猜。了见水中月，青莲出尘埃。闲居清风亭，左右清风来。当暑阴广殿，太阳为徘徊。茗酌待幽客，珍盘荐雕梅。飞文何洒落，万象为之摧。季父拥鸣琴，德声布云雷。虽游道林室，
李白|答湖州迦叶司马问白是何人|青莲居士谪仙人，酒肆藏名三十春。湖州司马何须问，金粟如来是后身。
李白|早秋单父南楼酬窦公衡|白露见日灭，红颜随霜凋。别君若俯仰，春芳辞秋条。泰山嵯峨夏云在，疑是白波涨东海。散为飞雨川上来，遥帷却卷清浮埃。知君独坐青轩下，此时结念同所怀。我闭南楼看道书，幽帘清寂在仙居。曾无好事来相访，赖尔高文一起予。
李白|送韩侍御之广德|昔日绣衣何足荣，今宵贳酒与君倾。暂就东山赊月色，酣歌一夜送泉明。
李白|对雪奉饯任城六父秩满归京|龙虎谢鞭策，鹓鸾不司晨。君看海上鹤，何似笼中鹑。独用天地心，浮云乃吾身。虽将簪组狎，若与烟霞亲。季父有英风，白眉超常伦。一官即梦寐，脱屣归西秦。窦公敞华筵，墨客尽来臻。燕歌落胡雁，郢曲回阳春。征马百度嘶，游车动行尘。踌躇未忍去，恋此四座人。饯离驻高驾，
李白|宣州九日闻崔四侍御与宇文太守游敬亭余时登响山不同此赏醉后寄崔侍御|九日茱萸熟，插鬓伤早白。登高望山海，满目悲古昔。远访投沙人，因为逃名客。故交竟谁在，独有崔亭伯。重阳不相知，载酒任所适。手持一枝菊，调笑二千石。日暮岸帻归，传呼隘阡陌。彤襟双白鹿，宾从何辉赫。夫子在其间，遂成云霄隔。良辰与美景，两地方虚掷。晚从南峰归，
李白|自汉阳病酒归，寄王明府|去岁左迁夜郎道，琉璃砚水长枯槁。今年敕放巫山阳，蛟龙笔翰生辉光。圣主还听子虚赋，相如却与论文章。愿扫鹦鹉洲，与君醉百场。啸起白云飞七泽，歌吟渌水动三湘。莫惜连船沽美酒，千金一掷买春芳。
李白|寄韦南陵冰，余江上乘兴访之遇寻颜尚书笑有此赠|南船正东风，北船来自缓。江上相逢借问君，语笑未了风吹断。闻君携伎访情人，应为尚书不顾身。堂上三千珠履客，瓮中百斛金陵春。恨我阻此乐，淹留楚江滨。月色醉远客，山花开欲然。春风狂杀人，一日剧三年。乘兴嫌太迟，焚却子猷船。梦见五柳枝，已堪挂马鞭。何日到彭泽，
李白|赠钱征君少阳|白玉一杯酒，绿杨三月时。春风余几日，两鬓各成丝。秉烛唯须饮，投竿也未迟。如逢渭水猎，犹可帝王师。
李白|于五松山赠南陵常赞府|为草当作兰，为木当作松。兰秋香风远，松寒不改容。松兰相因依，萧艾徒丰茸。鸡与鸡并食，鸾与鸾同枝。拣珠去沙砾，但有珠相随。远客投名贤，真堪写怀抱。若惜方寸心，待谁可倾倒。虞卿弃赵相，便与魏齐行。海上五百人，同日死田横。当时不好贤，岂传千古名。愿君同心人，
李白|赠从弟宣州长史昭|淮南望江南，千里碧山对。我行倦过之，半落青天外。宗英佐雄郡，水陆相控带。长川豁中流，千里泻吴会。君心亦如此，包纳无小大。摇笔起风霜，推诚结仁爱。讼庭垂桃李，宾馆罗轩盖。何意苍梧云，飘然忽相会。才将圣不偶，命与时俱背。独立山海间，空老圣明代。知音不易得，
李白|赠崔侍郎|黄河二尺鲤，本在孟津居。点额不成龙，归来伴凡鱼。故人东海客，一见借吹嘘。风涛倘相见，更欲凌昆墟。
李白|东海有勇妇|梁山感杞妻，恸哭为之倾。金石忽暂开，都由激深情。东海有勇妇，何惭苏子卿。学剑越处子，超然若流星。损躯报夫仇，万死不顾生。白刃耀素雪，苍天感精诚。十步两躩跃，三呼一交兵。斩首掉国门，蹴踏五藏行。豁此伉俪愤，粲然大义明。北海李使君，飞章奏天庭。舍罪警风俗，
孟浩然|问舟子|向夕问舟子，前程复几多。湾头正堪泊，淮里足风波。
孟浩然|寻菊花潭主人不遇|行至菊花潭，村西日已斜。主人登高去，鸡犬空在家。
孟浩然|闺情|一别隔炎凉，君衣忘短长。裁缝无处等，以意忖情量。畏瘦疑伤窄，防寒更厚装。半啼封裹了，知欲寄谁将。
孟浩然|九日龙沙作，寄刘大昚虚|龙沙豫章北，九日挂帆过。风俗因时见，湖山发兴多。客中谁送酒，棹里自成歌。歌竟乘流去，滔滔任夕波。
孟浩然|送友人之京|君登青云去，予望青山归。云山从此别，泪湿薜萝衣。
孟浩然|与颜钱塘登障楼望潮作|百里闻雷震，鸣弦暂辍弹。府中连骑出，江上待潮观。照日秋云迥，浮天渤澥宽。惊涛来似雪，一座凛生寒。
孟浩然|都下送辛大之鄂|南国辛居士，言归旧竹林。未逢调鼎用，徒有济川心。予亦忘机者，田园在汉阴。因君故乡去，遥寄式微吟。
贺兰进明|行路难五首|君不见岩下井，百尺不及泉。君不见山上苗，数寸凌云烟。人生赋命亦如此，何苦太息自忧煎。但愿亲友长含笑，相逢不乏杖头钱。寒夜邀欢须秉烛，岂得常思花柳年。君不见门前柳，荣耀暂时萧索久。君不见陌上花，狂风吹去落谁家。邻家思妇见之叹，蓬首不梳心历乱。盛年夫婿长别离，
王翰|子夜春歌|春气满林香，春游不可忘。落花吹欲尽，垂柳折还长。桑女淮南曲，金鞍塞北装。行行小垂手，日暮渭川阳。
刘长卿|杂咏八首上礼部李侍郎。幽琴|月色满轩白，琴声宜夜阑。飗飗青丝上，静听松风寒。古调虽自爱，今人多不弹。向君投此曲，所贵知音难。
刘长卿|喜李翰自越至|南浮沧海上，万里到吴台。久别长相忆，孤舟何处来。春风催客醉，江月向人开。羡尔无羁束，沙鸥独不猜。
常建|戏题湖上|湖上老人坐矶头，湖里桃花水却流。竹竿袅袅波无际，不知何者吞吾钩。
常建|塞下曲四首|玉帛朝回望帝乡，乌孙归去不称王。天涯静处无征战，兵气销为日月光。北海阴风动地来，明君祠上望龙堆。髑髅皆是长城卒，日暮沙场飞作灰。龙斗雌雄势已分，山崩鬼哭恨将军。黄河直北千馀里，冤气苍茫成黑云。因嫁单于怨在边，蛾眉万古葬胡天。汉家此去三千里，青冢常无草木烟。
常建|吊王将军墓|嫖姚北伐时，深入强千里。战馀落日黄，军败鼓声死。尝闻汉飞将，可夺单于垒。今与山鬼邻，残兵哭辽水。
王昌龄|西宫秋怨|芙蓉不及美人妆，水殿风来珠翠香。谁分含啼掩秋扇，空悬明月待君王。
王维|与卢员外象过崔处士兴宗林亭|绿树重阴盖四邻，青苔日厚自无尘。科头箕踞长松下，白眼看他世上人。
王维|辋川集。木兰柴|秋山敛馀照，飞鸟逐前侣。彩翠时分明，夕岚无处所。
王维|听百舌鸟|上兰门外草萋萋，未央宫中花里栖。亦有相随过御苑，不知若个向金堤。入春解作千般语，拂曙能先百鸟啼。万户千门应觉晓，建章何必听鸣鸡。
王维|送刘司直赴安西|绝域阳关道，胡沙与塞尘。三春时有雁，万里少行人。苜蓿随天马，葡萄逐汉臣。当令外国惧，不敢觅和亲。
王维|新秦郡松树歌|青青山上松，数里不见今更逢。不见君，心相忆，此心向君君应识。为君颜色高且闲，亭亭迥出浮云间。
王维|偶然作六首|楚国有狂夫，茫然无心想。散发不冠带，行歌南陌上。孔丘与之言，仁义莫能奖。未尝肯问天，何事须击壤。复笑采薇人，胡为乃长往。田舍有老翁，垂白衡门里。有时农事闲，斗酒呼邻里。喧聒茅檐下，或坐或复起。短褐不为薄，园葵固足美。动则长子孙，不曾向城市。五帝与三王，
王维|齐州送祖三 / 河上送赵仙舟 / 淇上别赵仙舟|相逢方一笑，相送还成泣。祖帐已伤离，荒城复愁入。天寒远山净，日暮长河急。解缆君已遥，望君犹伫立。
崔国辅|从军行|塞北胡霜下，营州索兵救。夜里偷道行，将军马亦瘦。刀光照塞月，阵色明如昼。传闻贼满山，已共前锋斗。
王湾|句|月华照杵空随妾，风响传砧不到君。
沈佺期|关山月|汉月生辽海，朣胧出半晖。合昏玄菟郡，中夜白登围。晕落关山迥，光含霜霰微。将军听晓角，战马欲南归。
张说|恩制赐食于丽正殿书院宴赋得林字|东壁图书府，西园翰墨林。诵诗闻国政，讲易见天心。位窃和羹重，恩叨醉酒深。缓歌春兴曲，情竭为知音。
陈子昂|咏主人壁上画鹤寄乔主簿崔著作|古壁仙人画，丹青尚有文。独舞纷如雪，孤飞暧似云。自矜彩色重，宁忆故池群。江海联翩翼，长鸣谁复闻。
陈子昂|山水粉图|山图之白云兮，若巫山之高丘。纷群翠之鸿溶，又似蓬瀛海水之周流。信夫人之好道，爱云山以幽求。
杜审言|大酺|毗陵震泽九州通，士女欢娱万国同。伐鼓撞钟惊海上，新妆袨服照江东。梅花落处疑残雪，柳叶开时任好风。火德云官逢道泰，天长日久属年丰。
杜审言|旅寓安南|交趾殊风候，寒迟暖复催。仲冬山果熟，正月野花开。积雨生昏雾，轻霜下震雷。故乡逾万里，客思倍从来。
杜审言|登襄阳城|旅客三秋至，层城四望开。楚山横地出，汉水接天回。冠盖非新里，章华即旧台。习池风景异，归路满尘埃。
宋之问|春日芙蓉园侍宴应制|芙蓉秦地沼，卢橘汉家园。谷转斜盘径，川回曲抱原。风来花自舞，春入鸟能言。侍宴瑶池夕，归途笳吹繁。
张九龄|登乐游原春望书怀|城隅有乐游，表里见皇州。策马既长远，云山亦悠悠。万壑清光满，千门喜气浮。花间直城路，草际曲江流。凭眺兹为美，离居方独愁。已惊玄发换，空度绿荑柔。奋翼笼中鸟，归心海上鸥。既伤日月逝，且欲桑榆收。豹变焉能及，莺鸣非可求。愿言从所好，初服返林丘。
张九龄|奉和圣制送尚书燕国公赴朔方|宗臣事有征，庙算在休兵。天与三台座，人当万里城。朔南方偃革，河右暂扬旌。宠锡从仙禁，光华出汉京。山川勤远略，原隰轸皇情。为奏薰琴唱，仍题宝剑名。闻风六郡伏，计日五戎平。山甫归应疾，留侯功复成。歌钟旋可望，衽席岂难行。四牡何时入，吾君忆履声。
张九龄|听筝|端居正无绪，那复发秦筝。纤指传新意，繁弦起怨情。悠扬思欲绝，掩抑态还生。岂是声能感，人心自不平。
张九龄|秋夕望月|清迥江城月，流光万里同。所思如梦里，相望在庭中。皎洁青苔露，萧条黄叶风。含情不得语，频使桂华空。
李百药|郢城怀古|客心悲暮序，登墉瞰平陆。林泽窅芊绵，山川郁重复。王公资设险，名都拒江隩。方城次北门，溟海穷南服。长策挫吴豕，雄图竞周鹿。万乘重沮漳，九鼎轻伊谷。大蒐云梦掩，壮观章华筑。人世更盛衰，吉凶良倚伏。遽见邻交断，仍睹贤臣逐。南风忽不尽，西师日侵蹙。运圮属驰驱，
卢照邻|西使兼送孟学士南游|地道巴陵北，天山弱水东。相看万馀里，共倚一征蓬。零雨悲王粲，清尊别孔融。裴回闻夜鹤，怅望待秋鸿。骨肉胡秦外，风尘关塞中。唯馀剑锋在，耿耿气成虹。
王绩|咏怀|故乡行云是，虚室坐间同。日落西山暮，方知天下空。
王绩|在京思故园见乡人问|旅泊多年岁，老去不知回。忽逢门前客，道发故乡来。敛眉俱握手，破涕共衔杯。殷勤访朋旧，屈曲问童孩。衰宗多弟侄，若个赏池台。旧园今在否，新树也应栽。柳行疏密布，茅斋宽窄裁。经移何处竹，别种几株梅。渠当无绝水，石计总生苔。院果谁先熟，林花那后开。羁心只欲问，
虞世南|春夜|春苑月裴回，竹堂侵夜开。惊鸟排林度，风花隔水来。
齐己|苦寒行|冰峰撑空寒矗矗，云凝水冻埋海陆。杀物之性，伤人之欲，既不能断绝蒺藜荆棘之根株，又不能展凤凰麒麟之拳跼。如此则何如为和煦，为膏雨，自然天下之荣枯，融融于万户。
李煜|病中书事|病身坚固道情深，宴坐清香思自任。月照静居唯捣药，门扃幽院只来禽。庸医懒听词何取，小婢将行力未禁。赖问空门知气味，不然烦恼万涂侵。
李煜|送邓王二十弟从益牧宣城|且维轻舸更迟迟，别酒重倾惜解携。浩浪侵愁光荡漾，乱山凝恨色高低。君驰桧楫情何极，我凭阑干日向西。咫尺烟江几多地，不须怀抱重凄凄。
武则天|唐大飨拜洛乐章。致和|神功不测兮运阴阳，包藏万宇兮孕八荒。天符既出兮帝业昌，愿临明祀兮降祯祥。
李忱|百丈山|大雄真迹枕危峦，梵宇层楼耸万般。日月每从肩上过，山河长在掌中看。仙峰不间三春秀，灵境何时六月寒。更有上方人罕到，暮钟朝磬碧云端。
李世民|月晦|晦魄移中律，凝暄起丽城。罩云朝盖上，穿露晓珠呈。笑树花分色，啼枝鸟合声。披襟欢眺望，极目畅春情。
王勃|益州夫子庙碑|述夫帝车南指，遁七曜於中阶；华盖西临，藏五?於太甲。虽复星辰荡越，三元之轨躅可寻；雷雨沸腾，六气之经纶有序。然则抚铜浑而观变化，则万象之动不足多也；握瑶镜而临事业，则万机之凑不足大也。故知功有所服，龟龙不能谢鳞介之尊；器有所归，江汉不能窃朝宗之柄。
王勃|益州夫子庙碑|述夫帝车南指，遁七曜於中阶；华盖西临，藏五？於太甲。虽复星辰荡越，三元之轨躅可寻；雷雨沸腾，六气之经纶有序。然则抚铜浑而观变化，则万象之动不足多也；握瑶镜而临事业，则万机之凑不足大也。故知功有所服，龟龙不能谢鳞介之尊；器有所归，江汉不能窃朝宗之柄。
张祜|隋堤怀古|隋季穷兵复浚川，自为猛虎可周旋。锦帆东去不归日，汴水西来无尽年。本欲山河传百二，谁知钟鼎已三千。那堪重问江都事，回望空悲绿树烟。
韩愈|与于襄阳书|七月三日，将仕郎、守国子四门博士韩愈，谨奉书尚书阁下。士之能享大名、显当世者，莫不有先达之士、负天下之望者为之前焉。士之能垂休光、照后世者，亦莫不有后进之士、负天下之望者，为之后焉。莫为之前，虽美而不彰；莫为之后，虽盛而不传。是二人者，未始不相须也。
韩愈|后十九日复上宰相书|二月十六日，前乡贡进士韩愈，谨再拜言相公阁下：向上书及所著文后，待命凡十有九日，不得命。恐惧不敢逃遁，不知所为，乃复敢自纳于不测之诛，以求毕其说，而请命于左右。愈闻之：蹈水火者之求免于人也，不惟其父兄子弟之慈爱，然后呼而望之也。将有介于其侧者，虽其所憎怨，
韩愈|送区册序|阳山，天下之穷处也。陆有丘陵之险，虎豹之虞。江流悍急，横波之石，廉利侔剑戟，舟上下失势，破碎沦溺者，往往有之。县廓无居民，官无丞尉，夹江荒茅篁竹之间，小吏十余家，皆鸟言夷面。始至，言语不通，画地为字，然后可告以出租赋，奉期约。是以宾客游从之士，无所为而至。
独孤及|仙掌铭|阴阳开阖，元气变化，泄为百川，凝为崇山，山川之作，与天地并，疑有真宰而未知尸其功者。有若巨灵赑屃，攘臂其间，左排首阳，右拓太华，绝地轴使中裂，坼山脊为两道，然后导河而东，俾无有害，留此巨迹于峰之巅。后代揭厉于玄踪者，聆其风而骇之，或谓诙诡不经，存而不议。
韦庄|谒金门（一名花自落、垂杨碧、出塞）|春雨足，染就一溪新绿。柳外飞来双羽玉，弄晴相对浴楼外翠帘高轴，倚遍阑干几曲。云淡水平烟树簇，寸心千里目。春漏促，金烬暗挑残烛。一夜帘前风撼竹，梦魂相断续有个娇饶如玉，夜夜绣屏孤宿。闲抱琵琶寻旧曲，远山眉黛绿。空相忆，无计得传消息。天上嫦娥人不识，
钟离权|赠吕洞宾|知君幸有英灵骨，所以教君心恍惚。含元殿上水晶宫，分明指出神仙窟。大丈夫，遇真诀，须要执持心猛烈。五行匹配自刀圭，执取龟蛇颠倒诀。三尸神，须打彻，进退天机明六甲。知此三要万神归，来驾火龙离九阙。九九道至成真日，三界四府朝元节。气翱翔兮神烜赫，蓬莱便是吾家宅。
吕岩|题全州道士蒋晖壁|醉舞高歌海上山，天瓢承露结金丹。夜深鹤透秋空碧，万里西风一剑寒。
吕岩|为贾师雄发明古铁镜|手内青蛇凌白日，洞中仙果艳长春。须知物外烟霞客，不是尘中磨镜人。
齐己|蟋蟀|声异蟪蛄声，听须是正听。无风来竹院，有月在莎庭。虽不妨调瑟，多堪伴诵经。谁人向秋夕，为尔欲忘形。
齐己|春兴|柳暖莺多语，花明草尽长。风流在诗句，牵率绕池塘。叫切禽名宇，飞忙蝶姓庄。时来真可惜，自勉掇兰芳。
贯休|三峡闻猿|历历数声猿，寥寥渡白烟。应栖多月树，况是下霜天。万里客危坐，千山境悄然。更深仍不住，使我欲移船。
贯休|大蜀皇帝寿春节进尧铭舜颂二首。舜颂|高高历山，有黍有粟。皇皇大舜，合尧玄德。五典克从，四门伊穆。大道将行，天下为公。临下有赫，选贤用能。吾皇则之，无斁无逸。绥厥品汇，光光得一。千辐临顶，十在随跸。大哉大同，为光为龙。吾皇则之，圣谋隆隆。纳隍孜孜，考考切切。六宗是禋，五瑞斯列。排麟环凤，披香立雪。
皎然|送灵澈|我欲长生梦，无心解伤别。千里万里心，只似眼前月。
鱼玄机|和人次韵|喧喧朱紫杂人寰，独自清吟日色间。何事玉郎搜藻思，忽将琼韵扣柴关。白花发咏惭称谢，僻巷深居谬学颜。不用多情欲相见，松萝高处是前山。
鱼玄机|闻李端公垂钓回寄赠|无限荷香染暑衣，阮郎何处弄船归。自惭不及鸳鸯侣，犹得双双近钓矶。
薛涛|谒巫山庙|乱猿啼处访高唐，路入烟霞草木香。山色未能忘宋玉，水声犹是哭襄王。朝朝夜夜阳台下，为雨为云楚国亡。惆怅庙前多少柳，春来空斗画眉长。
崔莺莺|答张生（一作明月三五夜）|待月西厢下，迎风户半开。拂墙花影动，疑是玉人来。
徐铉|送王四十五归东都|海内兵方起，离筵泪易垂。怜君负米去，惜此落花时。想忆看来信，相宽指后期。殷勤手中柳，此是向南枝。
冯道|偶作|莫为危时便怆神，前程往往有期因。须知海岳归明主，未必乾坤陷吉人。道德几时曾去世，舟车何处不通津。但教方寸无诸恶，狼虎丛中也立身。
任翻|惜花|无语与花别，细看枝上红。明年又相见，还恐是愁中。
唐求|古寺|路傍古时寺，寥落藏金容。破塔有寒草，坏楼无晓钟。乱纸失经偈，断碑分篆踪。日暮月光吐，绕门千树松。
崔道融|寒食夜|满地梨花白，风吹碎月明。大家寒食夜，独贮望乡情。
黄滔|过长江|曾搜景象恐通神，地下还应有主人。若把长江比湘浦，离骚不合自灵均。
韦庄|江上别李秀才|前年相送灞陵春，今日天涯各避秦。莫向尊前惜沈醉，与君俱是异乡人。
韦庄|丙辰年鄜州遇寒食城外醉吟五首|满街杨柳绿丝烟，画出清明二月天。好是隔帘花树动，女郎撩乱送秋千。雕阴寒食足游人，金凤罗衣湿麝薰。肠断入城芳草路，淡红香白一群群。开元坡下日初斜，拜扫归来走钿车。可惜数株红艳好，不知今夜落谁家。马骄风疾玉鞭长，过去唯留一阵香。闲客不须烧破眼，
韦庄|听赵秀才弹琴|满匣冰泉咽又鸣，玉音闲澹入神清。巫山夜雨弦中起，湘水清波指下生。蜂簇野花吟细韵，蝉移高柳迸残声。不须更奏幽兰曲，卓氏门前月正明。
吴融|金桥感事|太行和雪叠晴空，二月郊原尚朔风。饮马早闻临渭北，射雕今欲过山东。百年徒有伊川叹，五利宁无魏绛功？日暮长亭正愁绝，哀笳一曲戍烟中。
吴融|秋色|染不成乾画未销，霏霏拂拂又迢迢。曾从建业城边路，蔓草寒烟锁六朝。
韩偓|宫词|绣裙斜立正销魂，侍女移灯掩殿门。燕子不来花著雨，春风应自怨黄昏。
韩偓|三月|辛夷才谢小桃发，蹋青过后寒食前。四时最好是三月，一去不回唯少年。吴国地遥江接海，汉陵魂断草连天。新愁旧恨真无奈，须就邻家瓮底眠。
韩偓|初赴期集|轻寒著背雨凄凄，九陌无尘未有泥。还是平时旧滋味，慢垂鞭袖过街西。
韩偓|自沙县抵龙溪县值泉州军过后村落皆空因有一绝|水自潺湲日自斜，尽无鸡犬有鸣鸦。千村万落如寒食，不见人烟空见花。
郑谷|蜡烛|仙漏迟迟出建章，宫帘不动透清光。金闱露白新裁诏，画阁春红正试妆。泪滴杯盘何所恨，烬飘兰麝暗和香。多情更有分明处，照得歌尘下燕梁。
郑谷|读李白集|何事文星与酒星，一时钟在李先生。高吟大醉三千首，留著人间伴月明。
唐彦谦|春草|随梦入池塘，无心在金谷。青风自年年，吹遍天涯绿。
唐彦谦|春草|随梦入池塘，无心在金谷。青风自年年，吹遍天涯绿。
罗隐|小松|已有清阴逼座隅，爱声仙客肯过无。陵迁谷变须高节，莫向人间作大夫。
罗隐|红叶|不奈荒城畔，那堪晚照中。野晴霜浥绿，山冷雨催红。游子灞陵道，美人长信宫。等闲居岁暮，摇落意无穷。
罗隐|钱塘江潮|怒声汹汹势悠悠，罗刹江边地欲浮。漫道往来存大信，也知反覆向平流。任抛巨浸疑无底，猛过西陵只有头。至竟朝昏谁主掌，好骑赪鲤问阳侯。
罗隐|清明日曲江怀友|君与田苏即旧游，我于交分亦绸缪。二年隔绝黄泉下，尽日悲凉曲水头。鸥鸟似能齐物理，杏花疑欲伴人愁。寡妻稚子应寒食，遥望江陵一泪流。
罗邺|槐花|行宫门外陌铜驼，两畔分栽此最多。欲到清秋近时节，争开金蕊向关河。层楼寄恨飘珠箔，骏马怜香撼玉珂。愁杀江湖随计者，年年为尔剩奔波。
胡曾|咏史诗。乌江|争帝图王势已倾，八千兵散楚歌声。乌江不是无船渡，耻向东吴再起兵。
来鹄|云|千形万象竟还空，映水藏山片复重。无限旱苗枯欲尽，悠悠闲处作奇峰。
司空图|白菊三首|人间万恨已难平，栽得垂杨更系情。犹喜闰前霜未下，菊边依旧舞身轻。莫惜西风又起来，犹能婀娜傍池台。不辞暂被霜寒挫，舞袖招香即却回。为报繁霜且莫催，穷秋须到自低垂。横拖长袖招人别，只待春风却舞来。
陆龟蒙|秘色越器|九秋风露越窑开，夺得千峰翠色来。好向中宵盛沆瀣，共嵇中散斗遗杯。
皮日休|春夕酒醒|四弦才罢醉蛮奴，醽醁馀香在翠炉。夜半醒来红蜡短，一枝寒泪作珊瑚。
温庭筠|春晓曲（一作齐梁体）|家临长信往来道，乳燕双双拂烟草。油壁车轻金犊肥，流苏帐晓春鸡早。笼中娇鸟暖犹睡，帘外落花闲不扫。衰桃一树近前池，似惜红颜镜中老。
温庭筠|郭处士击瓯歌|佶傈金虬石潭古，勺陂潋滟幽修语。湘君宝马上神云，碎佩丛铃满烟雨。吾闻三十六宫花离离，软风吹春星斗稀。玉晨冷磬破昏梦，天露未干香着衣。云钗委坠垂云发，小响丁当逐回雪。晴碧烟滋重叠山，罗屏半掩桃花月。太平天子驻云车，龙炉勃郁双蟠拏。宫中近臣抱扇立，侍女低鬟落翠花。
贾岛|盐池院观鹿|条峰五老势相连，此鹿来从若个边。别有野麋人不见，一生长饮白云泉。
贾岛|登江亭晚望|浩渺浸云根，烟岚没远村。鸟归沙有迹，帆过浪无痕。望水知柔性，看山欲倦魂。纵情犹未已，回马欲黄昏。
李群玉|放鱼|早觅为龙去，江湖莫漫游。须知香饵下，触口是铦钩。
李群玉|春晚|思乡之客空凝嚬，天边欲尽未尽春。独攀江树深不语，芳草落花愁杀人。
李群玉|引水行|一条寒玉走秋泉，引出深萝洞口烟。十里暗流声不断，行人头上过潺湲。
李群玉|古词|一合相思泪，临江洒素秋。碧波如会意，却与向西流。
薛逢|凉州词|千里东归客，无心忆旧游。挂帆游□水，高枕到青州。君住孤山下，烟深夜径长。辕门渡绿水，游苑绕垂杨。树发花如锦，莺啼柳若丝。更游欢宴地，愁见别离时。
李商隐|回中牡丹为雨所败二首|下苑他年未可追，西州今日忽相期。水亭暮雨寒犹在，罗荐春香暖不知。舞蝶殷勤收落蕊，有人惆怅卧遥帷。章台街里芳菲伴，且问宫腰损几枝？浪笑榴花不及春，先期零落更愁人。玉盘迸泪伤心数，锦瑟惊弦破梦频。万里重阴非旧圃，一年生意属流尘。前溪舞罢君回顾，并觉今朝粉态新。
李商隐|河阳诗|黄河摇溶天上来，玉楼影近中天台。龙头泻酒客寿杯，主人浅笑红玫瑰。梓泽东来七十里，长沟复堑埋云子。可惜秋眸一脔光，汉陵走马黄尘起。南浦老鱼腥古涎，真珠密字芙蓉篇。湘中寄到梦不到，衰容自去抛凉天。忆得蛟丝裁小卓，蛱蝶飞回木绵薄。绿绣笙囊不见人，一口红霞夜深嚼。
李商隐|喜雪|朔雪自龙沙，呈祥势可嘉。有田皆种玉，无树不开花。班扇慵裁素，曹衣讵比麻。鹅归逸少宅，鹤满令威家。寂寞门扉掩，依稀履迹斜。人疑游面市，马似困盐车。洛水妃虚妒，姑山客漫夸。联辞虽许谢，和曲本惭巴。粉署闱全隔，霜台路正赊。此时倾贺酒，相望在京华。
李商隐|曲江|望断平时翠辇过，空闻子夜鬼悲歌。金舆不返倾城色，玉殿犹分下苑波。死忆华亭闻唳鹤，老忧王室泣铜驼。天荒地变心虽折，若比阳春意未多。
李商隐|任弘农尉献州刺史乞假还京|黄昏封印点刑徒，愧负荆山入座隅。却羡卞和双刖足，一生无复没阶趋。
李商隐|梓州罢吟寄同舍|不拣花朝与雪朝，五年从事霍嫖姚。君缘接座交珠履，我为分行近翠翘。楚雨含情皆有托，漳滨卧病竟无憀.长吟远下燕台去，惟有衣香染未销。
李商隐|凤|万里峰峦归路迷，未判容彩借山鸡。新春定有将雏乐，阿阁华池两处栖。
李商隐|早起|风露澹清晨，帘间独起人。莺花啼又笑，毕竟是谁春。
李商隐|闻歌|敛笑凝眸意欲歌，高云不动碧嵯峨。铜台罢望归何处，玉辇忘还事几多。青冢路边南雁尽，细腰宫里北人过。此声肠断非今日，香灺灯光奈尔何。
李商隐|谒山|从来系日乏长绳，水去云回恨不胜。欲就麻姑买沧海，一杯春露冷如冰。
李商隐|圣女祠|松篁台殿蕙香帏，龙护瑶窗凤掩扉。无质易迷三里雾，不寒长著五铢衣。人间定有崔罗什，天上应无刘武威。寄问钗头双白燕，每朝珠馆几时归。
李商隐|代应|本来银汉是红墙，隔得卢家白玉堂。谁与王昌报消息，尽知三十六鸳鸯。
李商隐|槿花二首|燕体伤风力，鸡香积露文。殷鲜一相杂，啼笑两难分。月里宁无姊，云中亦有君。三清与仙岛，何事亦离群。珠馆薰燃久，玉房梳扫馀。烧兰才作烛，襞锦不成书。本以亭亭远，翻嫌眽眽疏。回头问残照，残照更空虚。
许浑|紫藤|绿蔓秾阴紫袖低，客来留坐小堂西。醉中掩瑟无人会，家近江南罨画溪。
许浑|赠别|眼前迎送不曾休，相续轮蹄似水流。门外若无南北路，人间应免别离愁。苏秦六印归何日，潘岳双毛去值秋。莫怪分襟衔泪语，十年耕钓忆沧洲。
杜牧|寄远|两叶愁眉愁不开，独含惆怅上层台。碧云空断雁行处，红叶已凋人未来。塞外音书无信息，道傍车马起尘埃。功名待寄凌烟阁，力尽辽城不肯回。
杜牧|秋霁寄远|初霁独登赏，西楼多远风。横烟秋水上，疏雨夕阳中。高树下山鸟，平芜飞草虫。唯应待明月，千里与君同。
杜牧|送友人|十载名兼利，人皆与命争。青春留不住，白发自然生。夜雨滴乡思，秋风从别情。都门五十里，驰马逐鸡声。
杜牧|秋梦|寒空动高吹，月色满清砧。残梦夜魂断，美人边思深。孤鸿秋出塞，一叶暗辞林。又寄征衣去，迢迢天外心。
杜牧|汉江|溶溶漾漾白鸥飞，绿净春深好染衣。南去北来人自老，夕阳长送钓船归。
杜牧|归燕|画堂歌舞喧喧地，社去社来人不看。长是江楼使君伴，黄昏犹待倚阑干。
杜牧|独柳|含烟一株柳，拂地摇风久。佳人不忍折，怅望回纤手。
杜牧|少年行|连环羁玉声光碎，绿锦蔽泥虬卷高。春风细雨走马去，珠落璀璀白罽袍。
朱庆馀|塞下曲|万里去长征，连年惯野营。入群来择马，抛伴去擒生。箭撚雕翎阔，弓盘鹊角轻。问看行近远，西过受降城。
张祜|马嵬坡|旌旗不整奈君何，南去人稀北去多。尘土已残香粉艳，荔枝犹到马嵬坡。
张祜|梦江南|行吟洞庭句，不见洞庭人。尽日碧江梦，江南红树春。
鲍溶|采莲曲二首|弄舟朅来南塘水，荷叶映身摘莲子。暑衣清净鸳鸯喜，作浪舞花惊不起。殷勤护惜纤纤指，水菱初熟多新刺。采莲朅来水无风，莲潭如鉴松如龙。夏衫短袖交斜红，艳歌笑斗新芙蓉，戏鱼往听莲叶东。
刘皂|长门怨三首|雨滴长门秋夜长，愁心和雨到昭阳。泪痕不学君恩断，拭却千行更万行。宫殿沈沈月欲分，昭阳更漏不堪闻。珊瑚枕上千行泪，不是思君是恨君。蝉鬓慵梳倚帐门，蛾眉不扫惯承恩。旁人未必知心事，一面残妆空泪痕。
白居易|读老子|言者不如知者默，此语吾闻于老君。若道老君是知者，缘何自著五千文。
白居易|春游|上马临出门，出门复逡巡。回头问妻子，应怪春游频。诚知春游频，其奈老大身。朱颜去复去，白发新更新。请君屈十指，为我数交亲。大限年百岁，几人及七旬。我今六十五，走若下坂轮。假使得七十，只有五度春。逢春不游乐，但恐是痴人。
白居易|六月三日夜闻蝉|荷香清露坠，柳动好风生。微月初三夜，新蝉第一声。乍闻愁北客，静听忆东京。我有竹林宅，别来蝉再鸣。不知池上月，谁拨小船行。
白居易|紫薇花|紫薇花对紫微翁，名目虽同貌不同。独占芳菲当夏景，不将颜色托春风。浔阳官舍双高树，兴善僧庭一大丛。何似苏州安置处，花堂栏下月明中。
白居易|慵不能|架上非无书，眼慵不能看。匣中亦有琴，手慵不能弹。腰慵不能带，头慵不能冠。午后恣情寝，午时随事餐。一餐终日饱，一寝至夜安。饥寒亦闲事，况乃不饥寒。
白居易|对酒|未济卦中休卜命，参同契里莫劳心。无如饮此销愁物，一饷愁消直万金。
白居易|读李杜诗集，因题卷后|翰林江左日，员外剑南时。不得高官职，仍逢苦乱离。暮年逋客恨，浮世谪仙悲。吟咏留千古，声名动四夷。文场供秀句，乐府待新词。天意君须会，人间要好诗。
白居易|和元八侍御升平新居四绝句。松树|白金换得青松树，君既先栽我不栽。幸有西风易凭仗，夜深偷送好声来。
白居易|和元八侍御升平新居四绝句。高亭|亭脊太高君莫拆，东家留取当西山。好看落日斜衔处，一片春岚映半环。
白居易|欲与元八卜邻先有是赠|平生心迹最相亲，欲隐墙东不为身。明月好同三径夜，绿杨宜作两家春。每因暂出犹思伴，岂得安居不择邻。可独终身数相见，子孙长作隔墙人。
白居易|寄湘灵|泪眼凌寒冻不流，每经高处即回头。遥知别后西楼上，应凭栏干独自愁。
白居易|途中寒食|路旁寒食行人尽，独占春愁在路旁。马上垂鞭愁不语，风吹百草野田香。
白居易|代书诗一百韵寄微之|忆在贞元岁，初登典校司。身名同日授，心事一言知。肺腑都无隔，形骸两不羁。疏狂属年少，闲散为官卑。分定金兰契，言通药石规。交贤方汲汲，友直每偲偲。有月多同赏，无杯不共持。秋风拂琴匣，夜雪卷书帷。高上慈恩塔，幽寻皇子陂。唐昌玉蕊会，崇敬牡丹期。笑劝迂辛酒，
白居易|长安道|花枝缺处青楼开，艳歌一曲酒一杯。美人劝我急行乐，自古朱颜不再来。君不见外州客，长安道，一回来，一回老。
白居易|九日登巴台|黍香酒初熟，菊暖花未开。闲听竹枝曲，浅酌茱萸杯。去年重阳日，漂泊湓城隈。今岁重阳日，萧条巴子台。旅鬓寻已白，乡书久不来。临觞一搔首，座客亦裴回。
白居易|鹤|人各有所好，物固无常宜。谁谓尔能舞，不如闲立时。
白居易|立春后五日|立春后五日，春态纷婀娜。白日斜渐长，碧云低欲堕。残冰坼玉片，新萼排红颗。遇物尽欢欣，爱春非独我。迎芳后园立，就暖前檐坐。还有惆怅心，欲别红炉火。
白居易|杏园中枣树|人言百果中，唯枣凡且鄙。皮皴似龟手，叶小如鼠耳。胡为不自知，生花此园里。岂宜遇攀玩，幸免遭伤毁。二月曲江头，杂英红旖旎。枣亦在其间，如嫫对西子。东风不择木，吹喣长未已。眼看欲合抱，得尽生生理。寄言游春客，乞君一回视。君爱绕指柔，从君怜柳杞。君求悦目艳，
元稹|人道短|古道天道长人道短，我道天道短人道长。天道昼夜回转不曾住，春秋冬夏忙。颠风暴雨电雷狂，晴被阴暗，月夺日光。往往星宿，日亦堂堂。天既职性命，道德人自强。尧舜有圣德，天不能遣，寿命永昌。泥金刻玉，与秦始皇。周公傅说，何不长宰相。老聃仲尼，何事栖遑。莽卓恭显，
元稹|红芍药|芍药绽红绡，巴篱织青琐。繁丝蹙金蕊，高焰当炉火。翦刻彤云片，开张赤霞裹。烟轻琉璃叶，风亚珊瑚朵。受露色低迷，向人娇婀娜。酡颜醉后泣，小女妆成坐。艳艳锦不如，夭夭桃未可。晴霞畏欲散，晚日愁将堕。结植本为谁，赏心期在我。采之谅多思，幽赠何由果。
刘叉|修养|损神终日谈虚空，不必归命于胎中。我神不西亦不东，烟收云散何濛濛。尝令体如微微风，绵绵不断道自冲。世人逢一不逢一，一回存想一回出。只知一切望一切，不觉一日损一日。劝君修真复识真，世上道人多忤人，披图醮录益乱神。此法那能坚此身，心田自有灵地珍。惜哉自有不自亲，
李贺|官街鼓|晓声隆隆催转日，暮声隆隆呼月出。汉城黄柳映新帘，柏陵飞燕埋香骨。磓碎千年日长白，孝武秦皇听不得。从君翠发芦花色，独共南山守中国。几回天上葬神仙，漏声相将无断绝。
李贺|京城|驱马出门意，牢落长安心。两事谁向道，自作秋风吟。
李贺|长平箭头歌|漆灰骨末丹水沙，凄凄古血生铜花。白翎金簳雨中尽，直馀三脊残狼牙。我寻平原乘两马，驿东石田蒿坞下。风长日短星萧萧，黑旗云湿悬空夜。左魂右魄啼肌瘦，酪瓶倒尽将羊炙。虫栖雁病芦笋红，回风送客吹阴火。访古汍澜收断镞，折锋赤璺曾刲肉。南陌东城马上儿，劝我将金换簝竹。
李贺|蜀国弦|枫香晚花静，锦水南山影。惊石坠猿哀，竹云愁半岭。凉月生秋浦，玉沙粼粼光。谁家红泪客，不忍过瞿塘。
李贺|送沈亚之歌·并序|文人沈亚之，元和七年以书不中第，返归于吴江。吾悲其行，无钱酒以劳，又感沈之勤请，乃歌一解以送之。吴兴才人怨春风，桃花满陌千里红。紫丝竹断骢马小，家住钱塘东复东。白藤交穿织书笈，短策齐裁如梵夹。雄光宝矿献春卿，烟底蓦波乘一叶。春卿拾材白日下，掷置黄金解龙马。
张籍|宫词|新鹰初放兔犹肥，白日君王在内稀。薄暮千门临欲锁，红妆飞骑向前归。黄金捍拨紫檀槽，弦索初张调更高。尽理昨来新上曲，内官帘外送樱桃。
张籍|咏怀|老去多悲事，非唯见二毛。眼昏书字大，耳重觉声高。望月偏增思，寻山易发劳。都无作官意，赖得在闲曹。
张籍|沙堤行·呈裴相公|长安大道沙为堤，早风无尘雨无泥。宫中玉漏下三刻，朱衣导骑丞相来。路傍高楼息歌吹，千车不行行者避。街官闾吏相传呼，当前十里惟空衢。白麻诏下移相印，新堤未成旧堤尽。
张籍|送远曲|戏马台南山簇簇，山边饮酒歌别曲。行人醉后起登车，席上回尊向僮仆。青天漫漫复长路，远游无家安得住。愿君到处自题名，他日知君从此去。
孟郊|借车|借车载家具，家具少于车。借者莫弹指，贫穷何足嗟。百年徒役走，万事尽随花。
孟郊|闻砧|杜鹃声不哀，断猿啼不切。月下谁家砧，一声肠一绝。杵声不为客，客闻发自白。杵声不为衣，欲令游子归。
刘禹锡|寄赠小樊|花面丫头十三四，春来绰约向人时。终须买取名春草，处处将行步步随。
刘禹锡|杨枝词二首|迎得春光先到来，浅黄轻绿映楼台。只缘袅娜多情思，更被春风长倩猜。巫峡巫山杨柳多，朝云暮雨远相和。因想阳台无限事，来君回唱竹枝歌。
刘禹锡|咏红柿子|晓连星影出，晚带日光悬。本因遗采掇，翻自保天年。
刘禹锡|送宗密上人归南山草堂寺因谒河南尹白侍郎|宿习修来得慧根，多闻第一却忘言。自从七祖传心印，不要三乘入便门。东泛沧江寻古迹，西归紫阁出尘喧。河南白尹大檀越，好把真经相对翻。
刘禹锡|早秋雨后寄乐天|夜云起河汉，朝雨洒高林。梧叶先风落，草虫迎湿吟。簟凉扇恩薄，室静琴思深。且喜炎前别，安能怀寸阴。
刘禹锡|观八阵图|轩皇传上略，蜀相运神机。水落龙蛇出，沙平鹅鹳飞。波涛无动势，鳞介避馀威。会有知兵者，临流指是非。
刘禹锡|九华山歌|奇峰一见惊魂魄，意想洪炉始开辟。疑是九龙夭矫欲攀天，忽逢霹雳一声化为石，不然何至今，悠悠亿万年，气势不死如腾屳。云含幽兮月添冷，月凝晖兮江漾影。结根不得要路津，迥秀长在无人境。轩皇封禅登云亭，大禹会计临东溟。乘樏不来广乐绝，独与猿鸟愁青荧。
柳宗元|得卢衡州书因以诗寄|临蒸且莫叹炎方，为报秋来雁几行。林邑东回山似戟，牂牁南下水如汤。蒹葭淅沥含秋雾，橘柚玲珑透夕阳。非是白蘋洲畔客，还将远意问潇湘。
柳宗元|诏追赴都二月至灞亭上|十一年前南渡客，四千里外北归人。诏书许逐阳和至，驿路开花处处新。
韩愈|春雪|片片驱鸿急，纷纷逐吹斜。到江还作水，著树渐成花。越喜飞排瘴，胡愁厚盖砂。兼云封洞口，助月照天涯。暝见迷巢鸟，朝逢失辙车。呈丰尽相贺，宁止力耕家。
韩愈|荐士（荐孟郊于郑馀庆也）|周诗三百篇，雅丽理训诰。曾经圣人手，议论安敢到。五言出汉时，苏李首更号。东都渐瀰漫，派别百川导。建安能者七，卓荦变风操。逶迤抵晋宋，气象日凋耗。中间数鲍谢，比近最清奥。齐梁及陈隋，众作等蝉噪。搜春摘花卉，沿袭伤剽盗。国朝盛文章，子昂始高蹈。勃兴得李杜，
裴度|溪居|门径俯清溪，茅檐古木齐。红尘飘不到，时有水禽啼。
羊士谔|山寺题壁|物外真何事，幽廊步不穷。一灯心法在，三世影堂空。山果青苔上，寒蝉落叶中。归来还闭阁，棠树几秋风。
权德舆|江城夜泊寄所思|客程殊未极，舣棹泊回塘。水宿知寒早，愁眠觉夜长。远钟和暗杵，曙月照晴霜。此夕相思意，摇摇不暂忘。
王建|落叶|陈绿向参差，初红已重叠。中庭初扫地，绕树三两叶。
王建|渡辽水|渡辽水，此去咸阳五千里。来时父母知隔生，重著衣裳如送死。亦有白骨归咸阳，营家各与题本乡。身在应无回渡日，驻马相看辽水傍。
李益|登长城（一题作塞下曲）|汉家今上郡，秦塞古长城。有日云长惨，无风沙自惊。当今圣天子，不战四夷平。
卢纶|春词|北苑罗裙带，尘衢锦绣鞋。醉眠芳树下，半被落花埋。
卢纶|裴给事宅白牡丹|长安豪贵惜春残，争玩街西紫牡丹。别有玉盘承露冷，无人起就月中看。
戴叔伦|竹|卷箨正离披，新枝复蒙密。翛翛月下闻，褭褭林际出。岂独对芳菲，终年色如一。
刘方平|秋夜寄皇甫冉郑丰|洛阳清夜白云归，城里长河列宿稀。秋后见飞千里雁，月中闻捣万家衣。长怜西雍青门道，久别东吴黄鹄矶。借问客书何所寄，用心不啻两乡违。
杜甫|即事|暮春三月巫峡长，皛皛行云浮日光。雷声忽送千峰雨，花气浑如百和香。黄莺过水翻回去，燕子衔泥湿不妨。飞阁卷帘图画里，虚无只少对潇湘。
杜甫|雨|冥冥甲子雨，已度立春时。轻箑烦相向，纤絺恐自疑。烟添才有色，风引更如丝。直觉巫山暮，兼催宋玉悲。
杜甫|秋野五首|秋野日疏芜，寒江动碧虚。系舟蛮井络，卜宅楚村墟。枣熟从人打，葵荒欲自锄。盘餐老夫食，分减及溪鱼。易识浮生理，难教一物违。水深鱼极乐，林茂鸟知归。吾老甘贫病，荣华有是非。秋风吹几杖，不厌此山薇。礼乐攻吾短，山林引兴长。掉头纱帽仄，曝背竹书光。风落收松子，
杜甫|将赴成都草堂途中有作，先寄严郑公五首|得归茅屋赴成都，直为文翁再剖符。但使闾阎还揖让，敢论松竹久荒芜。鱼知丙穴由来美，酒忆郫筒不用酤。五马旧曾谙小径，几回书札待潜夫。处处青江带白蘋，故园犹得见残春。雪山斥候无兵马，锦里逢迎有主人。休怪儿童延俗客，不教鹅鸭恼比邻。习池未觉风流尽，况复荆州赏更新。
杜甫|即事|百宝装腰带，真珠络臂鞲。笑时花近眼，舞罢锦缠头。
杜甫|奉简高三十五使君|当代论才子，如公复几人。骅骝开道路，鹰隼出风尘。行色秋将晚，交情老更亲。天涯喜相见，披豁对吾真。
杜甫|遣意二首|啭枝黄鸟近，泛渚白鸥轻。一径野花落，孤村春水生。衰年催酿黍，细雨更移橙。渐喜交游绝，幽居不用名。檐影微微落，津流脉脉斜。野船明细火，宿雁聚圆沙。云掩初弦月，香传小树花。邻人有美酒，稚子夜能赊。
杜甫|杜位宅守岁|守岁阿戎家，椒盘已颂花。盍簪喧枥马，列炬散林鸦。四十明朝过，飞腾暮景斜。谁能更拘束，烂醉是生涯。
杜甫|夏日叹|夏日出东北，陵天经中街。朱光彻厚地，郁蒸何由开。上苍久无雷，无乃号令乖。雨降不濡物，良田起黄埃。飞鸟苦热死，池鱼涸其泥。万人尚流冗，举目唯蒿莱。至今大河北，化作虎与豺。浩荡想幽蓟，王师安在哉。对食不能餐，我心殊未谐。眇然贞观初，难与数子偕。
杜甫|述怀一首（此已下自贼中窜归凤翔作）|去年潼关破，妻子隔绝久。今夏草木长，脱身得西走。麻鞋见天子，衣袖露两肘。朝廷愍生还，亲故伤老丑。涕泪授拾遗，流离主恩厚。柴门虽得去，未忍即开口。寄书问三川，不知家在否。比闻同罹祸，杀戮到鸡狗。山中漏茅屋，谁复依户牖。摧颓苍松根，地冷骨未朽。几人全性命，
岑参|酒泉太守席上醉后作|酒泉太守能剑舞，高堂置酒夜击鼓。胡笳一曲断人肠，座上相看泪如雨。琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。
岑参|六月三十日水亭送华阴王少府还县（得潭字）|亭晚人将别，池凉酒未酣。关门劳夕梦，仙掌引归骖。荷叶藏鱼艇，藤花罥客簪。残云收夏暑，新雨带秋岚。失路情无适，离怀思不堪。赖兹庭户里，别有小江潭。
岑参|感遇|北山有芳杜，靡靡花正发。未及得采之，秋风忽吹杀。君不见拂云百丈青松柯，纵使秋风无奈何。四时常作青黛色，可怜杜花不相识。
韦应物|同褒子秋斋独宿|山月皎如烛，风霜时动竹。夜半鸟惊栖，窗间人独宿。
韦应物|春游南亭|川明气已变，岩寒云尚拥。南亭草心绿，春塘泉脉动。景煦听禽响，雨余看柳重。逍遥池馆华，益愧专城宠。
李白|白微时募县小吏入令卧内尝驱牛经堂下令妻怒…以诗谢云|素面倚栏钩，娇声出外头。若非是织女，何得问牵牛。
李白|望夫石|仿佛古容仪，含愁带曙辉。露如今日泪，苔似昔年衣。有恨同湘女，无言类楚妃。寂然芳霭内，犹若待夫归。
李白|送内寻庐山女道士李腾空二首|君寻腾空子，应到碧山家。水舂云母碓，风扫石楠花。若爱幽居好，相邀弄紫霞。多君相门女，学道爱神仙。素手掬青霭，罗衣曳紫烟。一往屏风叠，乘鸾着玉鞭。
李白|紫藤树|紫藤挂云木，花蔓宜阳春。密叶隐歌鸟，香风留美人。
李白|越中秋怀|越水绕碧山，周回数千里。乃是天镜中，分明画相似。爱此从冥搜，永怀临湍游。一为沧波客，十见红蕖秋。观涛壮天险，望海令人愁。路遐迫西照，岁晚悲东流。何必探禹穴，逝将归蓬丘。不然五湖上，亦可乘扁舟。
李白|入彭蠡经松门观石镜缅怀谢康乐题诗书游览之志|谢公之彭蠡，因此游松门。余方窥石镜，兼得穷江源。将欲继风雅，岂徒清心魂。前赏逾所见，后来道空存。况属临泛美，而无洲诸喧。漾水向东去，漳流直南奔。空濛三川夕，回合千里昏。青桂隐遥月，绿枫鸣愁猿。水碧或可采，金精秘莫论。吾将学仙去，冀与琴高言。
李白|宿鰕湖|鸡鸣发黄山，暝投鰕湖宿。白雨映寒山，森森似银竹。提携采铅客，结荷水边沐。半夜四天开，星河烂人目。明晨大楼去，冈陇多屈伏。当与持斧翁，前溪伐云木。
李白|自巴东舟行经瞿唐峡，登巫山最高峰，晚还题壁|江行几千里，海月十五圆。始经瞿塘峡，遂步巫山巅。巫山高不穷，巴国尽所历。日边攀垂萝，霞外倚穹石。飞步凌绝顶，极目无纤烟。却顾失丹壑，仰观临青天。青天若可扪，银汉去安在。望云知苍梧，记水辨瀛海。周游孤光晚，历览幽意多。积雪照空谷，悲风鸣森柯。归途行欲曛，
李白|下途归石门旧居|山高，越水清，握手无言伤别情。将欲辞君挂帆去，离魂不散烟郊树。此心郁怅谁能论，有愧叨承国士恩。云物共倾三月酒，岁时同饯五侯门。羡君素书尝满案，含丹照白霞色烂。余尝学道穷冥筌，梦中往往游仙山。何当脱屣谢时去，壶中别有日月天。俯仰人间易凋朽，钟峰五云在轩牖。
李白|之广陵宿常二南郭幽居|绿水接柴门，有如桃花源。忘忧或假草，满院罗丛萱。暝色湖上来，微雨飞南轩。故人宿茅宇，夕鸟栖杨园。还惜诗酒别，深为江海言。明朝广陵道，独忆此倾樽。
李白|早望海霞边|四明三千里，朝起赤城霞。日出红光散，分辉照雪崖。一餐咽琼液，五内发金沙。举手何所待，青龙白虎车。
李白|登单父陶少府半月台|陶公有逸兴，不与常人俱。筑台像半月，回向高城隅。置酒望白云，商飙起寒梧。秋山入远海，桑柘罗平芜。水色渌且明，令人思镜湖。终当过江去，爱此暂踟蹰。
李白|陪族叔刑部侍郎晔及中书贾舍人至游洞庭五首|洞庭西望楚江分，水尽南天不见云。日落长沙秋色远，不知何处吊湘君。南湖秋水夜无烟，耐可乘流直上天。且就洞庭赊月色，将船买酒白云边。洛阳才子谪湘川，元礼同舟月下仙。记得长安还欲笑，不知何处是西天。洞庭湖西秋月辉，潇湘江北早鸿飞。醉客满船歌白苎，不知霜露入秋衣。
李白|与诸公送陈郎将归衡阳|衡山苍苍入紫冥，下看南极老人星。回飙吹散五峰雪，往往飞花落洞庭。气清岳秀有如此，郎将一家拖金紫。门前食客乱浮云，世人皆比孟尝君。江上送行无白璧，临歧惆怅若为分。
李白|赠宣城赵太守悦|赵得宝符盛，山河功业存。三千堂上客，出入拥平原。六国扬清风，英声何喧喧？大贤茂远业，虎竹光南藩。错落千丈松，虬龙盘古根。枝下无俗草，所植唯兰荪。忆在南阳时，始承国士恩。公为柱下史，脱绣归田园。伊昔簪白笔，幽都逐游魂。持斧冠三军，霜清天北门。差池宰两邑，
李白|赠张相镐二首（时逃难在宿松山作。萧士赟云下八首伪）|神器难窃弄，天狼窥紫宸。六龙迁白日，四海暗胡尘。昊穹降元宰，君子方经纶。澹然养浩气，欻起持大钧。秀骨象山岳，英谋合鬼神。佐汉解鸿门，生唐为后身。拥旄秉金钺，伐鼓乘朱轮。虎将如雷霆，总戎向东巡。诸侯拜马首，猛士骑鲸鳞。泽被鱼鸟悦，令行草木春。圣智不失时，
李白|游溧阳北湖亭望瓦屋山怀古赠同旅 / 赠孟浩然|朝登北湖亭，遥望瓦屋山。天清白露下，始觉秋风还。游子托主人，仰观眉睫间。目色送飞鸿，邈然不可攀。长吁相劝勉，何事来吴关？闻有贞义女，振穷溧水湾。清光了在眼，白日如披颜。高坟五六墩，崒兀栖猛虎。遗迹翳九泉，芳名动千古。子胥昔乞食，此女倾壶浆。运开展宿愤，
李白|戏赠郑溧阳|陶令日日醉，不知五柳春。素琴本无弦，漉酒用葛巾。清风北窗下，自谓羲皇人。何时到栗里，一见平生亲。
李白|赠韦秘书子春二首|谷口郑子真，躬耕在岩石。高名动京师，天下皆籍籍。斯人竟不起，云卧从所适。苟无济代心，独善亦何益。惟君家世者，偃息逢休明。谈天信浩荡，说剑纷纵横。谢公不徒然，起来为苍生。秘书何寂寂，无乃羁豪英。且复归碧山，安能恋金阙。旧宅樵渔地，蓬蒿已应没。却顾女几峰，
李白|见京兆韦参军量移东阳二首|潮水还归海，流人却到吴。相逢问愁苦，泪尽日南珠。闻说金华渡，东连五百滩。全胜若耶好，莫道此行难。猿啸千溪合，松风五月寒。他年一携手，摇艇入新安。
李白|早秋赠裴十七仲堪|远海动风色，吹愁落天涯。南星变大火，热气余丹霞。光景不可回，六龙转天车。荆人泣美玉，鲁叟悲匏瓜。功业若梦里，抚琴发长嗟。裴生信英迈，屈起多才华。历抵海岱豪，结交鲁朱家。复携两少妾，艳色惊荷葩。双歌入青云，但惜白日斜。穷溟出宝贝，大泽饶龙蛇。明主倘见收，
李白|上皇西巡南京歌十首|胡尘轻拂建章台，圣主西巡蜀道来。剑壁门高五千尺，石为楼阁九天开。九天开出一成都，万户千门入画图。草树云山如锦绣，秦川得及此间无。华阳春树号新丰，行入新都若旧宫。柳色未饶秦地绿，花光不减上阳红。谁道君王行路难，六龙西幸万人欢。地转锦江成渭水，天回玉垒作长安。
孟浩然|自洛之越|遑遑三十载，书剑两无成。山水寻吴越，风尘厌洛京。扁舟泛湖海，长揖谢公卿。且乐杯中物，谁论世上名。
孟浩然|题大禹寺义公禅房|义公习禅寂，结宇依空林。户外一峰秀，阶前众壑深。夕阳连雨足，空翠落庭阴。看取莲花净，应知不染心。
王翰|春日归思|杨柳青青杏发花，年光误客转思家。不知湖上菱歌女，几个春舟在若耶。
颜真卿|咏陶渊明|张良思报韩，龚胜耻事新。狙击不肯就，舍生悲缙绅。呜呼陶渊明，奕叶为晋臣。自以公相后，每怀宗国屯。题诗庚子岁，自谓羲皇人。手持山海经，头戴漉酒巾。兴逐孤云外，心随还鸟泯。
王昌龄|送任五之桂林|楚客醉孤舟，越水将引棹。山为两乡别，月带千里貌。羁谴同缯纶，僻幽闻虎豹。桂林寒色在，苦节知所效。
李颀|题卢五旧居|物在人亡无见期，闲庭系马不胜悲。窗前绿竹生空地，门外青山如旧时。怅望秋天鸣坠叶，巑岏枯柳宿寒鸱。忆君泪落东流水，岁岁花开知为谁。
王维|崔兴宗写真咏|画君年少时，如今君已老。今时新识人，知君旧时好。
王维|山中寄诸弟妹|山中多法侣，禅诵自为群。城郭遥相望，唯应见白云。
王维|晚春严少尹与诸公见过|松菊荒三径，图书共五车。烹葵邀上客，看竹到贫家。鹊乳先春草，莺啼过落花。自怜黄发暮，一倍惜年华。
王维|登裴秀才迪小台|端居不出户，满目望云山。落日鸟边下，秋原人外闲。遥知远林际，不见此檐间。好客多乘月，应门莫上关。
王维|从岐王过杨氏别业应教|杨子谈经所，淮王载酒过。兴阑啼鸟换，坐久落花多。径转回银烛，林开散玉珂。严城时未启，前路拥笙歌。
王维|宿郑州|朝与周人辞，暮投郑人宿。他乡绝俦侣，孤客亲僮仆。宛洛望不见，秋霖晦平陆。田父草际归，村童雨中牧。主人东皋上，时稼绕茅屋。虫思机杼悲，雀喧禾黍熟。明当渡京水，昨晚犹金谷。此去欲何言，穷边徇微禄。
王维|崔濮阳兄季重前山兴（山西去亦对维门）|秋色有佳兴，况君池上闲。悠悠西林下，自识门前山。千里横黛色，数峰出云间。嵯峨对秦国，合沓藏荆关。残雨斜日照，夕岚飞鸟还。故人今尚尔，叹息此颓颜。
王维|赠从弟司库员外絿|少年识事浅，强学干名利。徒闻跃马年，苦无出人智。即事岂徒言，累官非不试。既寡遂性欢，恐招负时累。清冬见远山，积雪凝苍翠。浩然出东林，发我遗世意。惠连素清赏，夙语尘外事。欲缓携手期，流年一何驶。
刘晏|咏王大娘戴竿|楼前百戏竞争新，唯有长竿妙入神。谁谓绮罗翻有力，犹自嫌轻更著人。
崔国辅|小长干曲|月暗送湖风，相寻路不通。菱歌唱不彻，知在此塘中。
王湾|哭补阙亡友綦毋学士|明代资多士，儒林得异才。书从金殿出，人向玉墀来。词学张平子，风仪褚彦回。崇仪希上德，近侍接元台。曩契心期早，今游宴赏陪。屡迁君擢桂，分尉我从梅。忽遇乘轺客，云倾构厦材。泣为洹水化，叹作泰山颓。冀善初将慰，寻言半始猜。位联情易感，交密痛难裁。远日寒旌暗，
沈如筠|句|思酸寒雁断，淅沥秋树空。渔阳燕旧都，美女花不如。
贺知章|奉和圣制送张说上集贤学士赐宴赋得谟字|西学垂玄览，东堂发圣谟。天光烛武殿，时宰集鸿都。枯朽沾皇泽，翾飞舞帝梧。迹同游汗漫，荣是出泥涂。三叹承汤鼎，千欢接舜壶。微躯不可答，空欲咏依蒲。
陈子昂|赠别冀侍御崔司议|有道君匡国，无闷余在林。白云峨眉上，岁晚来相寻。
陈子昂|送客|故人洞庭去，杨柳春风生。相送河洲晚，苍茫别思盈。白蘋已堪把，绿芷复含荣。江南多桂树，归客赠生平。
陈子昂|鸳鸯篇|飞飞鸳鸯鸟，举翼相蔽亏。俱来绿潭里，共向白云涯。音容相眷恋，羽翮两逶迤。蘋萍戏春渚，霜霰绕寒池。浦沙连岸净，汀树拂潭垂。年年此游玩，岁岁来追随。凤凰起丹穴，独向梧桐枝。鸿雁来紫塞，空忆稻粱肥。乌啼倦依托，鹤鸣伤别离。岂若此双禽，飞翻不异林。刷尾青江浦，
王勃|寒夜怀友杂体二首|北山烟雾始茫茫，南津霜月正苍苍。秋深客思纷无已，复值征鸿中夜起。复閤重楼向浦开，秋风明月度江来。故人故情怀故宴，相望相思不相见。
宋之问|寒食还陆浑别业|洛阳城里花如雪，陆浑山中今始发。旦别河桥杨柳风，夕卧伊川桃李月。伊川桃李正芳新，寒食山中酒复春。野老不知尧舜力，酣歌一曲太平人。
宋之问|洞庭湖|地尽天水合，朝及洞庭湖。初日当中涌，莫辨东西隅。晶耀目何在，滢荧心欲无。灵光晏海若，游气耿天吴。张乐轩皇至，征苗夏禹徂。楚臣悲落叶，尧女泣苍梧。野积九江润，山通五岳图。风恬鱼自跃，云夕雁相呼。独此临泛漾，浩将人代殊。永言洗氛浊，卒岁为清娱。要使功成退，
李百药|雨后|晚来风景丽，晴初物色华。薄云向空尽，轻虹逐望斜。后窗临岸竹，前阶枕浦沙。寂寥无与晤，尊酒论风花。
卢照邻|春晚山庄率题二首|顾步三春晚，田园四望通。游丝横惹树，戏蝶乱依丛。竹懒偏宜水，花狂不待风。唯馀诗酒意，当了一生中。田家无四邻，独坐一园春。莺啼非选树，鱼戏不惊纶。山水弹琴尽，风花酌酒频。年华已可乐，高兴复留人。
陈叔达|自君之出矣（一作贾冯吉诗）|自君之出矣，红颜转憔悴。思君如明烛，煎心且衔泪。自君之出矣，明镜罢红妆。思君如夜烛，煎泪几千行。
武则天|杂曲歌辞。如意娘|看朱成碧思纷纷，憔悴支离为忆君。不信比来长下泪，开箱验取石榴裙。
李白|杂曲歌辞。前有一尊酒行二首|春风东来忽相过，金尊绿酒生微波。落花纷纷稍觉多，美人欲醉朱颜酡。青轩桃李能几何，流光欺人忽蹉跎。君起舞，日西夕，当年意气不肯倾，白发如丝叹何益。琴奏龙门之绿桐，玉壶美酒清若空。催弦拂柱与君饮，看朱成碧颜始红。胡姬貌如花，当炉笑春风。笑春风，舞罗衣，
柳宗元|唐铙歌鼓吹曲十二首·其四|泾水黄，陇野茫。负太白，腾天狼。有鸟鸷立，羽翼张。钩喙决前，钜趯傍。怒飞饥啸，翾不可当。老雄死，子复良。巢岐饮渭，肆翱翔。顿地紘，提天纲。列缺掉帜，招摇耀鋩。鬼神来助，梦嘉祥。脑涂原野，魄飞扬。星辰复，恢一方。
李煜|病起题山舍壁|山舍初成病乍轻，杖藜巾褐称闲情。炉开小火深回暖，沟引新流几曲声。暂约彭涓安朽质，终期宗远问无生。谁能役役尘中累，贪合鱼龙构强名。
武则天|石淙|三山十洞光玄箓，玉峤金峦镇紫微。均露均霜标胜壤，交风交雨列皇畿。万仞高岩藏日色，千寻幽涧浴云衣。且驻欢筵赏仁智，雕鞍薄晚杂尘飞。
李世民|望送魏徵葬|阊阖总金鞍，上林移玉辇。野郊怆新别，河桥非旧饯。惨日映峰沉，愁云随盖转。哀笳时断续，悲旌乍舒卷。望望情何极，浪浪泪空泫。无复昔时人，芳春共谁遣。
李世民|山阁晚秋|山亭秋色满，岩牖凉风度。疏兰尚染烟，残菊犹承露。古石衣新苔，新巢封古树。历览情无极，咫尺轮光暮。
李世民|望终南山|重峦俯渭水，碧嶂插遥天。出红扶岭日，入翠贮岩烟。叠松朝若夜，复岫阙疑全。对此恬千虑，无劳访九仙。
元稹|田家词 / 田家行|牛靿咤咤，田确确，旱块敲牛蹄趵趵。种得官仓珠颗谷，六十年来兵簇簇，日月食粮车辘辘。一日官军收海服，驱牛驾车食牛肉，归来攸得牛两角。重铸锄犁作斤，姑舂妇担去轮官，输官不足归卖屋。愿官早胜仇早覆，农死有儿牛有犊，不遣官军粮不足。
陈子昂|感遇诗三十八首·其六|吾观龙变化，乃知至阳精。石林何冥密，幽洞无留行。古之得仙道，信与元化并。玄感非象识，谁能测沈冥？世人拘目见，酣酒笑丹经。昆仑有瑶树，安得采其英？
高骈|边方春兴|草色青青柳色浓，玉壶倾酒满金钟。笙歌嘹亮随风去，知尽关山第几重。
吕岩|卜算子|心空道亦空，风静林还静。卷尽浮云月自明，中有山河影供养及修行，旧话成重省。豆爆生莲火里时，痛拨寒灰冷。
冯延巳|醉花间|独立阶前星又月，帘栊偏皎洁。霜树尽空枝，肠断丁香结夜深寒不寐，疑恨何曾歇。凭阑干欲折，两条玉箸为君垂，此宵情，谁共说。月落霜繁深院闭，洞房人正睡。桐树倚雕檐，金井临瑶砌晓风寒不啻，独立成憔悴。闲愁浑未已，离人心绪自无端，莫思量，休退悔。
阎选|浣溪沙|寂寞流苏冷绣茵，倚屏山枕惹香尘，小庭花露泣浓春刘阮信非仙洞客，嫦娥终是月中人，此生无路访东邻。
韦庄|归国遥|春欲暮，满地落花红带雨。惆怅玉笼鹦鹉，单栖无伴侣南望去程何许，问花花不语。早晚得同归去，恨无双翠羽。金翡翠，为我南飞传我意。罨画桥边春水，几年花下醉别后只知相愧，泪珠难远寄。罗幕绣帏鸳被，旧欢如梦里。春欲晚，戏蝶游蜂花烂熳。日落谢家池馆，
韦庄|女冠子|四月十七，正是去年今日。别君时，忍泪佯低面，含羞半敛眉不知魂已断，空有梦相随。除却天边月，没人知。昨夜夜半，枕上分明梦见。语多时，依旧桃花面，频低柳叶眉半羞还半喜，欲去又依依。觉来知是梦，不胜悲。
李存勖|阳台梦·薄罗衫子金泥凤|薄罗衫子金泥凤，困纤腰怯铢衣重。笑迎移步小兰丛，亸金翘玉凤。娇多情脉脉，羞把同心捻弄。楚天云雨却相和，又入阳台梦。
皮日休|夜看樱桃花|纤枝瑶月弄圆霜，半入邻家半入墙。刘阮不知人独立，满衣清露到明香。
吕岩|大云寺茶诗|玉蕊一枪称绝品，僧家造法极功夫。兔毛瓯浅香云白，虾眼汤翻细浪俱。断送睡魔离几席，增添清气入肌肤。幽丛自落溪岩外，不肯移根入上都。
吕岩|仙乐侑席|曾经天上三千劫，又在人间五百年。腰下剑锋横紫电，炉中丹焰起苍烟。才骑白鹿过苍海，复跨青牛入洞天。小技等闲聊戏尔，无人知我是真仙。
齐己|采莲曲|越溪女，越江莲。齐菡萏，双婵娟。嬉游向何处，采摘且同船。浩唱发容与，清波生漪连。时逢岛屿泊，几共鸳鸯眠。襟袖既盈溢，馨香亦相传。薄暮归去来，苎萝生碧烟。
齐己|海棠花|繁于桃李盛于梅，寒食旬前社后开。半月暄和留艳态，两时风雨免伤摧。人怜格异诗重赋，蝶恋香多夜更来。犹得残红向春暮，牡丹相继发池台。
齐己|秋江|两岸山青映，中流一棹声。远无风浪动，正向夕阳横。岛屿蝉分宿，沙洲客独行。浩然心自合，何必濯吾缨。
贯休|行路难|君不见山高海深人不测，古往今来转青碧。浅近轻浮莫与交，地卑只解生荆棘。谁道黄金如粪土，张耳陈馀断消息。行路难，行路难，君自看。不会当时作天地，刚有多般愚与智。到头还用真宰心，何如上下皆清气。大道冥冥不知处，那堪顿得羲和辔。义不义兮仁不仁，拟学长生更容易。
皎然|戏题松树|为爱松声听不足，每逢松树遂忘还。翛然此外更何事，笑向闲云似我闲。
皎然|九日与陆处士羽饮茶|九日山僧院，东篱菊也黄。俗人多泛酒，谁解助茶香。
鱼玄机|愁思|落叶纷纷暮雨和，朱丝独抚自清歌。放情休恨无心友，养性空抛苦海波。长者车音门外有，道家书卷枕前多。布衣终作云霄客，绿水青山时一过。
薛涛|十离诗。笔离手|越管宣毫始称情，红笺纸上撒花琼。都缘用久锋头尽，不得羲之手里擎。
薛涛|柳絮|二月杨花轻复微，春风摇荡惹人衣。他家本是无情物，一任南飞又北飞。
薛涛|乡思（用前韵）|峨嵋山下水如油，怜我心同不系舟。何日片帆离锦浦，棹声齐唱发中流。
李白|改九子山为九华山联句|妙有分二气，灵山开九华。——李白层标遏迟日，半壁明朝霞。——高霁积雪曜阴壑，飞流喷阳崖。
崔道融|班婕妤|宠极辞同辇，恩深弃后宫。自题秋扇后，不敢怨春风。
徐夤|蝴蝶三首|不并难飞茧里蛾，有花芳处定经过。天风相送轻飘去，却笑蜘蛛谩织罗。苒苒双双拂画栏，佳人偷眼再三看。莫欺翼短飞长近，试就花间扑已难。栩栩无因系得他，野园荒径一何多。不闻丝竹谁教舞，应仗流莺为唱歌。
徐夤|愁|夜长偏觉漏声迟，往往随歌惨翠眉。黄叶落催砧杵日，子规啼破梦魂时。明妃去泣千行泪，蔡琰归梳两鬓丝。四皓入山招不得，无家归客最堪欺。
徐夤|蝴蝶二首|缥缈青虫脱壳微，不堪烟重雨霏霏。一枝秾艳留教住，几处春风借与飞。防患每忧鸡雀口，怜香偏绕绮罗衣。无情岂解关魂梦，莫信庄周说是非。拂绿穿红丽日长，一生心事住春光。最嫌神女来行雨，爱伴西施去采香。风定只应攒蕊粉，夜寒长是宿花房。鸣蝉性分殊迂阔，空解三秋噪夕阳。
徐夤|司直巡官无诸移到玫瑰花|芳菲移自越王台，最似蔷薇好并栽。秾艳尽怜胜彩绘，嘉名谁赠作玫瑰。春藏锦绣风吹拆，天染琼瑶日照开。为报朱衣早邀客，莫教零落委苍苔。
韦庄|悼亡姬|凤去鸾归不可寻，十洲仙路彩云深。若无少女花应老，为有姮娥月易沈。竹叶岂能消积恨，丁香空解结同心。湘江水阔苍梧远，何处相思弄舜琴。
韦庄|思归|暖丝无力自悠扬，牵引东风断客肠。外地见花终寂寞，异乡闻乐更凄凉。红垂野岸樱还熟，绿染回汀草又芳。旧里若为归去好，子期凋谢吕安亡。
杜荀鹤|秋日山中寄李处士|吾辈道何穷，寒山细雨中。儿童书懒读，果栗树将空。言论关时务，篇章见国风。升平犹可用，应不废为公。
郑谷|鹤|一自王乔放自由，俗人行处懒回头。睡轻旋觉松花堕，舞罢闲听涧水流。羽翼光明欺积雪，风神洒落占高秋。应嫌白鹭无仙骨，长伴渔翁宿苇洲。
郑谷|槐花|毵毵金蕊扑晴空，举子魂惊落照中。今日老郎犹有恨，昔年相虐十秋风。
郑谷|燕|年去年来来去忙，春寒烟暝渡潇湘。低飞绿岸和梅雨，乱入红楼拣杏梁。闲几砚中窥水浅，落花径里得泥香。千言万语无人会，又逐流莺过短墙。
郑谷|越鸟|背霜南雁不到处，倚棹北人初听时。梅雨满江春草歇，一声声在荔枝枝。
郑谷|雪中偶题|乱飘僧舍茶烟湿，密洒歌楼酒力微。江上晚来堪画处，渔人披得一蓑归。
唐彦谦|葡萄|金谷风露凉，绿珠醉初醒。珠帐夜不收，月明堕清影。
唐彦谦|咏竹|醉卧凉阴沁骨清，石床冰簟梦难成。月明午夜生虚籁，误听风声是雨声。
高蟾|渔家|野水千年在，闲花一夕空。近来浮世狭，何似钓船中。
罗隐|宫词|巧画蛾眉独出群，当时人道便承恩。经年不见君王面，落日黄昏空掩门。
罗隐|长明灯|破暗长明世代深，烟和香气两沈沈。不知初点人何在，只见当年火至今。晓似红莲开沼面，夜如寒月镇潭心。孤光自有龙神护，雀戏蛾飞不敢侵。
罗隐|赠渔翁|叶艇悠扬鹤发垂，生涯空托一纶丝。是非不向眼前起，寒暑任从波上移。风漾长歌笼月里，梦和春雨昼眠时。逍遥此意谁人会，应有青山渌水知。
罗邺|赏春 / 芳草 / 春游郁然有怀赋|芳草和烟暖更青，闲门要路一时生。年年点检人间事，唯有春风不世情。
罗邺|春风|每岁东来助发生，舞空悠飏遍寰瀛。暗添芳草池塘色，远递高楼箫管声。帘透骊宫偏带恨，花催上苑剩多情。如何一瑞车书日，吹取青云道路平。
胡曾|咏史诗。黄河|博望沉埋不复旋，黄河依旧水茫然。沿流欲共牛郎语，只得灵槎送上天。
李咸用|苔|几年风雨迹，叠在石孱颜。生处景长静，看来情尽闲。吟亭侵坏壁，药院掩空关。每忆东行径，移筇独自还。
李咸用|萱草|芳草比君子，诗人情有由。只应怜雅态，未必解忘忧。积雨莎庭小，微风藓砌幽。莫言开太晚，犹胜菊花秋。
李咸用|春风|青帝使和气，吹嘘万国中。发生宁有异，先后自难同。辇草不消力，岩花应费功。年年三十骑，飘入玉蟾宫。
来鹄|梅花|枝枝倚槛照池冰，粉薄香残恨不胜。占得早芳何所利，与他霜雪助威棱。
司空图|诗品二十四则。自然|俯拾即是，不取诸邻。俱道适往，著手成春。如逢花开，如瞻岁新。真予不夺，强得易贫。幽人空山，过水采蘋.薄言情晤，悠悠天钧。
司空图|诗品二十四则。洗炼|犹矿出金，如铅出银。超心炼冶，绝爱缁磷。空潭泻春，古镜照神。体素储洁，乘月返真。载瞻星辰，载歌幽人。流水今日，明月前身。
司空图|河湟有感|一自萧关起战尘，河湟隔断异乡春。汉儿尽作胡儿语，却向城头骂汉人。
陆龟蒙|雁|南北路何长，中间万弋张。不知烟雾里，几只到衡阳。
陆龟蒙|蝉|只凭风作使，全仰柳为都。一腹清何甚，双翎薄更无。伴貂金换酒，并雀画成图。恐是千年恨，偏令落日呼。
温庭筠|宿沣曲僧舍|东郊和气新，芳霭远如尘。客舍停疲马，僧墙画故人。沃田桑景晚，平野菜花春。更想严家濑，微风荡白蘋.
温庭筠|清凉寺|黄花红树谢芳蹊，宫殿参差黛巘西。诗閤晓窗藏雪岭，画堂秋水接蓝溪。松飘晚吹摐金铎，竹荫寒苔上石梯。妙迹奇名竟何在，下方烟暝草萋萋。
温庭筠|题僧泰恭院二首|昔岁东林下，深公识姓名。尔来辞半偈，空复叹劳生。忧患慕禅味，寂寥遗世情。所归心自得，何事倦尘缨。微生竟劳止，晤言犹是非。出门还有泪，看竹暂忘机。爽气三秋近，浮生一笑稀。故山松菊在，终欲掩荆扉。
温庭筠|芙蓉|剌茎澹荡碧，花片参差红。吴歌秋水冷，湘庙夜云空。浓艳香露里，美人青镜中。南楼未归客，一夕练塘东。
温庭筠|烧歌|起来望南山，山火烧山田。微红夕如灭，短焰复相连。差差向岩石，冉冉凌青壁。低随回风尽，远照檐茅赤。邻翁能楚言，倚锸欲潸然。自言楚越俗，烧畲为早田。豆苗虫促促，篱上花当屋。废栈豕归栏，广场鸡啄粟。新年春雨晴，处处赛神声。持钱就人卜，敲瓦隔林鸣。卜得山上卦，
贾岛|题隐者居|虽有柴门常不关，片云孤木伴身闲。犹嫌住久人知处，见拟移家更上山。
贾岛|赠李文通|营当万胜冈头下，誓立千年不朽功。天子手擎新钺斧，谏官请赠李文通。
贾岛|喜李馀自蜀至|迢递岷峨外，西南驿路高。几程寻嶮栈，独宿听寒涛。白鸟飞还立，青猿断更号。往来从此过，词体近风骚。
贾岛|鹭鸶|求鱼未得食，沙岸往来行。岛月独栖影，暮天寒过声。堕巢因木折，失侣遇弦惊。频向烟霄望，吾知尔去程。
贾岛|病起|高丘归未得，空自责迟回。身事岂能遂，兰花又已开。病令新作少，雨阻故人来。灯下南华卷，袪愁当酒杯。
贾岛|夜集田卿宅|朗咏高斋下，如将古调弹。翻鸿向桂水，来雪渡桑干。滴滴玉漏曙，翛翛竹籁残。曩年曾宿此，亦值五陵寒。
贾岛|夏夜|原寺偏邻近，开门物景澄。磬通多叶罅，月离片云棱。寄宿山中鸟，相寻海畔僧。唯愁秋色至，乍可在炎蒸。
贾岛|送郑山人游江湖|南游衡岳上，东往天台里。足蹑华顶峰，目观沧海水。
贾岛|戏赠友人|一日不作诗，心源如废井。笔砚为辘轳，吟咏作縻绠。朝来重汲引，依旧得清冷。书赠同怀人，词中多苦辛。
贾岛|北岳庙|天地有五岳，恒岳居其北。岩峦叠万重，诡怪浩难测。人来不敢入，祠宇白日黑。有时起霖雨，一洒天地德。神兮安在哉，永康我王国。
李商隐|行次西郊作一百韵|蛇年建午月，我自梁还秦。南下大散关，北济渭之滨。草木半舒坼，不类冰雪晨。又若夏苦热，燋卷无芳津。高田长檞枥，下田长荆榛。农具弃道旁，饥牛死空墩。依依过村落，十室无一存。存者皆面啼，无衣可迎宾。始若畏人问，及门还具陈。右辅田畴薄，斯民常苦贫。伊昔称乐土，
李商隐|燕台四首。夏|前阁雨帘愁不卷，后堂芳树阴阴见。石城景物类黄泉，夜半行郎空柘弹。绫扇唤风阊阖天，轻帷翠幕波渊旋。蜀魂寂寞有伴未，几夜瘴花开木棉。桂宫留影光难取，嫣薰兰破轻轻语。直教银汉堕怀中，未遣星妃镇来去。浊水清波何异源，济河水清黄河浑。安得薄雾起缃裙，手接云輧呼太君。
李商隐|正月崇让宅|密锁重关掩绿苔，廊深阁迥此徘徊。先知风起月含晕，尚自露寒花未开。蝙拂帘旌终展转，鼠翻窗网小惊猜。背灯独共馀香语，不觉犹歌起夜来。
李商隐|正月十五夜闻京有灯，恨不得观|月色灯光满帝都，香车宝辇隘通衢。身闲不睹中兴盛，羞逐乡人赛紫姑。
李商隐|访人不遇留别馆|卿卿不惜锁窗春，去作长楸走马身。闲倚绣帘吹柳絮，日高深院断无人。
李商隐|过楚宫|巫峡迢迢旧楚宫，至今云雨暗丹枫。微生尽恋人间乐，只有襄王忆梦中。
李商隐|武夷山|只得流霞酒一杯，空中箫鼓几时回。武夷洞里生毛竹，老尽曾孙更不来。
李商隐|春宵自遣|地胜遗尘事，身闲念岁华。晚晴风过竹，深夜月当花。石乱知泉咽，苔荒任径斜。陶然恃琴酒，忘却在山家。
李商隐|蝶|孤蝶小徘徊，翩翾粉翅开。并应伤皎洁，频近雪中来。
李商隐|春游|桥峻斑骓疾，川长白鸟高。烟轻惟润柳，风滥欲吹桃。徙倚三层阁，摩挲七宝刀。庾郎年最少，青草妒春袍。
李商隐|七月二十九日崇让宅宴作|露如微霰下前池，月过回塘万竹悲。浮世本来多聚散，红蕖何事亦离披？悠扬归梦惟灯见，濩落生涯独酒知。岂到白头长知尔，嵩阳松雪有心期。
李商隐|送臻师二首|昔去灵山非拂席，今来沧海欲求珠。楞伽顶上清凉地，善眼仙人忆我无。苦海迷途去未因，东方过此几微尘。何当百亿莲花上，一一莲花见佛身。
许浑|客有卜居不遂薄游汧陇因题|海燕西飞白日斜，天门遥望五侯家。楼台深锁无人到，落尽东风第一花。
杜牧|秋日|有计自安业，秋风罢远吟。买山惟种竹，对客更弹琴。烟起药厨晚，杵声松院深。闲眠得真性，惆怅旧时心。
杜牧|不寝|到晓不成梦，思量堪白头。多无百年命，长有万般愁。世路应难尽，营生卒未休。莫言名与利，名利是身仇。
杜牧|汴河阻冻|千里长河初冻时，玉珂瑶珮响参差。浮生却似冰底水，日夜东流人不知。
杜牧|题白蘋洲|山鸟飞红带，亭薇拆紫花。溪光初透彻，秋色正清华。静处知生乐，喧中见死夸。无多珪组累，终不负烟霞。
杜牧|村行|春半南阳西，柔桑过村坞。袅袅垂柳风，点点回塘雨。蓑唱牧牛儿，篱窥蒨裙女。半湿解征衫，主人馈鸡黍。
张祜|枫桥|长洲苑外草萧萧，却算游城岁月遥。唯有别时今不忘，暮烟疏雨过枫桥。
张祜|赠窦家小儿|深绿衣裳小小人，每来听里解相亲。天生合去云霄上，一尺松栽已出尘。
张祜|平阴夏日作|西来渐觉细尘红，扰扰舟车路向东。可惜夏天明月夜，土山前面障南风。
张祜|咏风|摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。
姚合|赏春|闲人只是爱春光，迎得春来喜欲狂。买酒怕迟教走马，看花嫌远自移床。娇莺语足方离树，戏蝶飞高始过墙。颠倒醉眠三数日，人间百事不思量。
姚合|庄居野行|客行野田间，比屋皆闭户。借问屋中人，尽去作商贾。官家不税商，税农服作苦。居人尽东西，道路侵垄亩。采玉上山颠，探珠入水府。边兵索衣食，此物同泥土。古来一人耕，三人食犹饥。如今千万家，无一把锄犁。我仓常空虚，我田生蒺藜。上天不雨粟，何由活烝黎。
白居易|曲江|细草岸西东，酒旗摇水风。楼台在花杪，鸥鹭下烟中。翠幄晴相接，芳洲夜暂空。何人赏秋景，兴与此时同。
白居易|读道德经|玄元皇帝著遗文，乌角先生仰后尘。金玉满堂非己物，子孙委蜕是他人。世间尽不关吾事，天下无亲于我身。只有一身宜爱护，少教冰炭逼心神。
白居易|三月三日|画堂三月初三日，絮扑窗纱燕拂檐。莲子数杯尝冷酒，柘枝一曲试春衫。阶临池面胜看镜，户映花丛当下帘。指点楼南玩新月，玉钩素手两纤纤。
白居易|秋游|下马闲行伊水头，凉风清景胜春游。何事古今诗句里，不多说著洛阳秋。
白居易|秋思|夕照红于烧，晴空碧胜蓝。兽形云不一，弓势月初三。雁思来天北，砧愁满水南。萧条秋气味，未老已深谙。
白居易|洛桥寒食日作十韵|上苑风烟好，中桥道路平。蹴球尘不起，泼火雨新晴。宿醉头仍重，晨游眼乍明。老慵虽省事，春诱尚多情。遇客踟蹰立，寻花取次行。连钱嚼金勒，凿落写银罂。府酝伤教送，官娃岂要迎。舞腰那及柳，歌舌不如莺。乡国真堪恋，光阴可合轻。三年遇寒食，尽在洛阳城。
白居易|望亭驿酬别周判官|何事出长洲，连宵饮不休。醒应难作别，欢渐少于愁。灯火穿村市，笙歌上驿楼。何言五十里，已不属苏州。
白居易|啄木曲|莫买宝剪刀，虚费千金直。我有心中愁，知君剪不得。莫磨解结锥，徒劳人气力。我有肠中结，知君解不得。莫染红丝线，徒夸好颜色。我有双泪珠，知君穿不得。莫近红炉火，炎气徒相逼。我有两鬓霜，知君销不得。刀不能剪心愁，锥不能解肠结。线不能穿泪珠，火不能销鬓雪。
白居易|一叶落|烦暑郁未退，凉飙潜已起。寒温与盛衰，递相为表里。萧萧秋林下，一叶忽先委。勿言微摇落，摇落从此始。
白居易|悲歌|白头新洗镜新磨，老逼身来不奈何。耳里频闻故人死，眼前唯觉少年多。塞鸿遇暖犹回翅，江水因潮亦反波。独有衰颜留不得，醉来无计但悲歌。
白居易|琵琶|弦清拨剌语铮铮，背却残灯就月明。赖是心无惆怅事，不然争奈子弦声。
白居易|寄远|欲忘忘未得，欲去去无由。两腋不生翅，二毛空满头。坐看新落叶，行上最高楼。暝色无边际，茫茫尽眼愁。
白居易|种荔枝|红颗珍珠诚可爱，白须太守亦何痴。十年结子知谁在，自向庭中种荔枝。
白居易|梦微之（十二年八月二十日夜）|晨起临风一惆怅，通川湓水断相闻。不知忆我因何事，昨夜三回梦见君。
白居易|寄李相公、崔侍郎、钱舍人|曾陪鹤驭两三仙，亲侍龙舆四五年。天上欢华春有限，世间漂泊海无边。荣枯事过都成梦，忧喜心忘便是禅。官满更归何处去，香炉峰在宅门前。
白居易|答春|草烟低重水花明，从道风光似帝京。其奈山猿江上叫，故乡无此断肠声。
白居易|下邽庄南桃花|村南无限桃花发，唯我多情独自来。日暮风吹红满地，无人解惜为谁开。
白居易|司马宅|雨径绿芜合，霜园红叶多。萧条司马宅，门巷无人过。唯对大江水，秋风朝夕波。
白居易|送春|三月三十日，春归日复暮。惆怅问春风，明朝应不住。送春曲江上，眷眷东西顾。但见扑水花，纷纷不知数。人生似行客，两足无停步。日日进前程，前程几多路。兵刀与水火，尽可违之去。唯有老到来，人间无避处。感时良为已，独倚池南树。今日送春心，心如别亲故。
白居易|感逝寄远|昨日闻甲死，今朝闻乙死。知识三分中，二分化为鬼。逝者不复见，悲哉长已矣。存者今如何，去我皆万里。平生知心者，屈指能有几。通果澧凤州，眇然四君子。相思俱老大，浮世如流水。应叹旧交游，凋零日如此。何当一杯酒，开眼笑相视。
白居易|三年为刺史二首|三年为刺史，无政在人口。唯向城郡中，题诗十馀首。惭非甘棠咏，岂有思人不。三年为刺史，饮冰复食檗。唯向天竺山，取得两片石。此抵有千金，无乃伤清白。
白居易|秋蝶|秋花紫蒙蒙，秋蝶黄茸茸。花低蝶新小，飞戏丛西东。日暮凉风来，纷纷花落丛。夜深白露冷，蝶已死丛中。朝生夕俱死，气类各相从。不见千年鹤，多栖百丈松。
白居易|官舍内新凿小池|帘下开小池，盈盈水方积。中底铺白沙，四隅甃青石。勿言不深广，但取幽人适。泛滟微雨朝，泓澄明月夕。岂无大江水，波浪连天白。未如床席间，方丈深盈尺。清浅可狎弄，昏烦聊漱涤。最爱晓暝时，一片秋天碧。
白居易|天可度－恶诈人也|天可度，地可量，唯有人心不可防。但见丹诚赤如血，谁知伪言巧似簧。劝君掩鼻君莫掩，使君夫妇为参商。劝君掇蜂君莫掇，使君父子成豺狼。海底鱼兮天上鸟，高可射兮深可钓。唯有人心相对时，咫尺之间不能料。君不见李义府之辈笑欣欣，笑中有刀潜杀人。阴阳神变皆可测，
白居易|缭绫－念女工之劳也|缭绫缭绫何所似，不似罗绡与纨绮。应似天台山上月明前，四十五尺瀑布泉。中有文章又奇绝，地铺白烟花簇雪。织者何人衣者谁，越溪寒女汉宫姬。去年中使宣口敕，天上取样人间织。织为云外秋雁行，染作江南春水色。广裁衫袖长制裙，金斗熨波刀翦纹。异彩奇文相隐映，转侧看花花不定。
元稹|春游|酒户年年减，山行渐渐难。欲终心懒慢，转恐兴阑散。镜水波犹冷，稽峰雪尚残。不能辜物色，乍可怯春寒。远目伤千里，新年思万端。无人知此意，闲凭小栏干。
元稹|寄乐天|莫嗟虚老海壖西，天下风光数会稽。灵氾桥前百里镜，石帆山崦五云溪。冰销田地芦锥短，春入枝条柳眼低。安得故人生羽翼，飞来相伴醉如泥。
元稹|西归绝句十二首|双堠频频减去程，渐知身得近京城。春来爱有归乡梦，一半犹疑梦里行。五年江上损容颜，今日春风到武关。两纸京书临水读，小桃花树满商山。同归谏院韦丞相，共贬河南亚大夫。今日还乡独憔悴，几人怜见白髭须。只去长安六日期，多应及得杏花时。春明门外谁相待，不梦闲人梦酒卮。
元稹|杏园（此后并校书郎已前诗）|浩浩长安车马尘，狂风吹送每年春。门前本是虚空界，何事栽花误世人。
李贺|公无出门|天迷迷，地密密。熊虺食人魂，雪霜断人骨。嗾犬狺狺相索索，舐掌偏宜佩兰客。帝遣乘轩灾自息，玉星点剑黄金轭。我虽跨马不得还，历阳湖波大如山。毒虬相视振金环，狻猊猰貐吐馋涎。鲍焦一世披草眠，颜回廿九鬓毛斑。颜回非血衰，鲍焦不违天。天畏遭衔啮，所以致之然。
李贺|恼公|宋玉愁空断，娇饶粉自红。歌声春草露，门掩杏花丛。注口樱桃小，添眉桂叶浓。晓奁妆秀靥，夜帐减香筒。钿镜飞孤鹊，江图画水葓。陂陀梳碧凤，腰袅带金虫。杜若含清露，河蒲聚紫茸。月分蛾黛破，花合靥朱融。发重疑盘雾，腰轻乍倚风。密书题豆蔻，隐语笑芙蓉。莫锁茱萸匣，
李贺|公莫舞歌|公莫舞歌者，咏项伯翼蔽刘沛公也。会中壮士，灼灼于人，故无复书；且南北乐府率有歌引。贺陋诸家，今重作公莫舞歌云。方花古础排九楹，刺豹淋血盛银罂。华筵鼓吹无桐竹，长刀直立割鸣筝。横楣粗锦生红纬，日炙锦嫣王未醉。腰下三看宝玦光，项庄掉鞘栏前起。材官小尘公莫舞，
李贺|竹|入水文光动，抽空绿影春。露华生笋径，苔色拂霜根。织可承香汗，裁堪钓锦鳞。三梁曾入用，一节奉王孙。
张籍|无题（一作刘禹锡诗，题云踏歌词）|桃溪柳陌好经过，灯下妆成月下歌。为是襄王故宫地，至今犹有细腰多。
张籍|同严给事闻唐昌观玉蕊近有仙过，因成绝句二首|千枝花里玉尘飞，阿母宫中见亦稀。应共诸仙斗百草，独来偷得一枝归。九色云中紫凤车，寻仙来到洞仙家。飞轮回处无踪迹，唯有斑斑满地花。
孟郊|望夫石|望夫石，夫不来兮江水碧。行人悠悠朝与暮，千年万年色如故。
孟郊|婵娟篇|花婵娟，泛春泉。竹婵娟，笼晓烟。妓婵娟，不长妍。月婵娟，真可怜。夜半姮娥朝太一，人间本自无灵匹。汉宫承宠不多时，飞燕婕妤相妒嫉。
崔护|三月五日陪裴大夫泛长沙东湖|上巳馀风景，芳辰集远坰.彩舟浮泛荡，绣毂下娉婷。林树回葱蒨，笙歌入杳冥。湖光迷翡翠，草色醉蜻蜓。鸟弄桐花日，鱼翻谷雨萍。从今留胜会，谁看画兰亭。
刘禹锡|台城怀古|清江悠悠王气沉，六朝遗事何处寻。宫墙隐嶙围野泽，鹳鶂夜鸣秋色深。
刘禹锡|萋兮吟|天涯浮云生，争蔽日月光。穷巷秋风起，先摧兰蕙芳。万货列旗亭，恣心注明珰。名高毁所集，言巧智难防。勿谓行大道，斯须成太行。莫吟萋兮什，徒使君子伤。
刘禹锡|和乐天宴李周美中丞宅池上赏樱桃花|樱桃千万枝，照耀如雪天。王孙宴其下，隔水疑神仙。宿露发清香，初阳动暄妍。妖姬满髻插，酒客折枝传。同此赏芳月，几人有华筵。杯行勿遽辞，好醉逸三年。
刘禹锡|望衡山|东南倚盖卑，维岳资柱石。前当祝融居，上拂朱鸟翮。青冥结精气，磅礴宣地脉。还闻肤寸阴，能致弥天泽。
柳宗元|春怀故园|九扈鸣已晚，楚乡农事春。悠悠故池水，空待灌园人。
柳宗元|田家三首|蓐食徇所务，驱牛向东阡。鸡鸣村巷白，夜色归暮田。札札耒耜声，飞飞来乌鸢。竭兹筋力事，持用穷岁年。尽输助徭役，聊就空自眠。子孙日已长，世世还复然。篱落隔烟火，农谈四邻夕。庭际秋虫鸣，疏麻方寂历。蚕丝尽输税，机杼空倚壁。里胥夜经过，鸡黍事筵席。各言官长峻，
柳宗元|巽公院五咏·苦竹桥|危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲哳鸣山禽。谅无要津用，栖息有馀阴。
柳宗元|戏题阶前芍药|凡卉与时谢，妍华丽兹晨。欹红醉浓露，窈窕留馀春。孤赏白日暮，暄风动摇频。夜窗蔼芳气，幽卧知相亲。愿致溱洧赠，悠悠南国人。
柳宗元|构法华寺西亭|窜身楚南极，山水穷险艰。步登最高寺，萧散任疏顽。西垂下斗绝，欲似窥人寰。反如在幽谷，榛翳不可攀。命童恣披翦，葺宇横断山。割如判清浊，飘若升云间。远岫攒众顶，澄江抱清湾。夕照临轩堕，栖鸟当我还。菡萏溢嘉色，筼筜遗清斑。神舒屏羁锁，志适忘幽潺。弃逐久枯槁，
柳宗元|与崔策登西山|鹤鸣楚山静，露白秋江晓。连袂度危桥，萦回出林杪。西岑极远目，毫末皆可了。重叠九疑高，微茫洞庭小。迥穷两仪际，高出万象表。驰景泛颓波，遥风递寒筱。谪居安所习，稍厌从纷扰。生同胥靡遗，寿比彭铿夭。蹇连困颠踣，愚蒙怯幽眇。非令亲爱疏，谁使心神悄。偶兹遁山水，
欧阳詹|除夜长安客舍|十上书仍寝，如流岁又迁。望家思献寿，算甲恨长年。虚牖传寒柝，孤灯照绝编。谁应问穷辙，泣尽更潸然。
欧阳詹|荆南夏夜水楼怀昭丘直上人云梦李莘|无机成旅逸，中夜上江楼。云尽月如练，水凉风似秋。凫声闻梦泽，黛色上昭丘。不远人情在，良宵恨独游。
韩愈|赠贾岛（以下二首见《万首绝句》）|孟郊死葬北邙山，从此风云得暂闲。天恐文章浑断绝，更生贾岛著人间。
韩愈|秋字|淮南悲木落，而我亦伤秋。况与故人别，那堪羁宦愁。荣华今异路，风雨昔同忧。莫以宜春远，江山多胜游。
韩愈|杂诗四首|朝蝇不须驱，暮蚊不可拍。蝇蚊满八区，可尽与相格。得时能几时，与汝恣啖咋。凉风九月到，扫不见踪迹。鹊鸣声楂楂，乌噪声护护。争斗庭宇间，持身博弹射。黄鹄能忍饥，两翅久不擘。苍苍云海路，岁晚将无获。截橑为欂栌，斫楹以为椽。束蒿以代之，小大不相权。虽无风雨灾，
韩愈|李花二首|平旦入西园，梨花数株若矜夸。旁有一株李，颜色惨惨似含嗟。问之不肯道所以，独绕百匝至日斜。忽忆前时经此树，正见芳意初萌牙。奈何趁酒不省录，不见玉枝攒霜葩。泫然为汝下雨泪，无由反旆羲和车。东风来吹不解颜，苍茫夜气生相遮。冰盘夏荐碧实脆，斥去不御惭其花。
韩愈|晚菊|少年饮酒时，踊跃见菊花。今来不复饮，每见恒咨嗟。伫立摘满手，行行把归家。此时无与语，弃置奈悲何。
韩愈|谢自然诗|果州南充县，寒女谢自然。童騃无所识，但闻有神仙。轻生学其术，乃在金泉山。繁华荣慕绝，父母慈爱捐。凝心感魑魅，慌惚难具言。一朝坐空室，云雾生其间。如聆笙竽韵，来自冥冥天。白日变幽晦，萧萧风景寒。檐楹暂明灭，五色光属联。观者徒倾骇，踯躅讵敢前。须臾自轻举，
权德舆|七夕|今日云輧渡鹊桥，应非脉脉与迢迢。家人竞喜开妆镜，月下穿针拜九霄。
权德舆|月夜江行 / 旅次江亭|扣舷不能寐，浩露清衣襟。弥伤孤舟夜，远结万里心。幽兴惜瑶草，素怀寄鸣琴。三奏月初上，寂寥寒江深。
王建|宫词一百首|蓬莱正殿压金鳌，红日初生碧海涛。闲著五门遥北望，柘黄新帕御床高。殿前传点各依班，召对西来八诏蛮。上得青花龙尾道，侧身偷觑正南山。龙烟日暖紫瞳瞳，宣政门当玉殿风。五刻阁前卿相出，下帘声在半天中。白玉窗前起草臣，樱桃初赤赐尝新。殿头传语金阶远，只进词来谢圣人。
王建|寄旧山僧|因依老宿发心初，半学修心半读书。雪后每常同席卧，花时未省两山居。猎人箭底求伤雁，钓户竿头乞活鱼。一向风尘取烦恼，不知衰病日难除。
王建|辽东行|辽东万里辽水曲，古戍无城复无屋。黄云盖地雪作山，不惜黄金买衣服。战回各自收弓箭，正西回面家乡远。年年郡县送征人，将与辽东作丘坂。宁为草木乡中生，有身不向辽东行。
李端|芜城|昔人登此地，丘陇已前悲。今日又非昔，春风能几时。风吹城上树，草没城边路。城里月明时，精灵自来去。
李益|同崔邠登鹳雀楼|鹳雀楼西百尺樯，汀洲云树共茫茫。汉家萧鼓空流水，魏国山河半夕阳。事去千年犹恨速。愁来一日即为长。风烟并起思归望，远目非春亦自伤。
顾况|上古之什补亡训传十三章。囝一章|囝生闽方，闽吏得之，乃绝其阳。为臧为获，致金满屋。为髡为钳，如视草木。天道无知，我罹其毒。神道无知。彼受其福。郎罢别囝，吾悔生汝。及汝既生，人劝不举。不从人言，果获是苦，囝别郎罢，心摧血下。隔地绝天，乃至黄泉，不得在郎罢前。
皇甫冉|送陆鸿渐栖霞寺采茶|采茶非采菉，远远上层崖。布叶春风暖，盈筐白日斜。旧知山寺路，时宿野人家。借问王孙草，何时泛碗花。
贾至|寓言二首|春草纷碧色，佳人旷无期。悠哉千里心，欲采商山芝。叹息良会晚，如何桃李时。怀君晴川上，伫立夏云滋。凛凛秋闺夕，绮罗早知寒。玉砧调鸣杵，始捣机中纨。忆昨别离日，桐花覆井栏。今来思君时，白露盈阶漙.闻有关河信，欲寄双玉盘。玉以委贞心，盘以荐嘉餐。嗟君在万里，
杜甫|暮冬送苏四郎徯兵曹适桂州|飘飘苏季子，六印佩何迟。早作诸侯客，兼工古体诗。尔贤埋照久，余病长年悲。卢绾须征日，楼兰要斩时。岁阳初盛动，王化久磷缁。为入苍梧庙，看云哭九疑。
杜甫|暮春江陵送马大卿公，恩命追赴阙下|自古求忠孝，名家信有之。吾贤富才术，此道未磷缁。玉府标孤映，霜蹄去不疑。激扬音韵彻，籍甚众多推。潘陆应同调，孙吴亦异时。北辰征事业，南纪赴恩私。卿月升金掌，王春度玉墀。熏风行应律，湛露即歌诗。天意高难问，人情老易悲。尊前江汉阔，后会且深期。
杜甫|有叹|壮心久零落，白首寄人间。天下兵常斗，江东客未还。穷猿号雨雪，老马怯关山。武德开元际，苍生岂重攀。
杜甫|茅堂检校收稻二首|香稻三秋末，平田百顷间。喜无多屋宇，幸不碍云山。御夹侵寒气，尝新破旅颜。红鲜终日有，玉粒未吾悭。稻米炊能白，秋葵煮复新。谁云滑易饱，老藉软俱匀。种幸房州熟，苗同伊阙春。无劳映渠碗，自有色如银。
杜甫|归梦|道路时通塞，江山日寂寥。偷生唯一老，伐叛已三朝。雨急青枫暮，云深黑水遥。梦归归未得，不用楚辞招。
杜甫|游子|巴蜀愁谁语，吴门兴杳然。九江春草外，三峡暮帆前。厌就成都卜，休为吏部眠。蓬莱如可到，衰白问群仙。
杜甫|高楠|楠树色冥冥，江边一盖青。近根开药圃，接叶制茅亭。落景阴犹合，微风韵可听。寻常绝醉困，卧此片时醒。
杜甫|独立|空外一鸷鸟，河间双白鸥。飘飖搏击便，容易往来游。草露亦多湿，蛛丝仍未收。天机近人事，独立万端忧。
杜甫|除架|束薪已零落，瓠叶转萧疏。幸结白花了，宁辞青蔓除。秋虫声不去，暮雀意何如。寒事今牢落，人生亦有初。
杜甫|萤火|幸因腐草出，敢近太阳飞。未足临书卷，时能点客衣。随风隔幔小，带雨傍林微。十月清霜重，飘零何处归。
杜甫|促织|促织甚微细，哀音何动人。草根吟不稳，床下夜相亲。久客得无泪，放妻难及晨。悲丝与急管，感激异天真。
杜甫|捣衣|亦知戍不返，秋至拭清砧。已近苦寒月，况经长别心。宁辞捣熨倦，一寄塞垣深。用尽闺中力，君听空外音。
杜甫|初月|光细弦岂上，影斜轮未安。微升古塞外，已隐暮云端。河汉不改色，关山空自寒。庭前有白露，暗满菊花团。
杜甫|喜闻官军已临贼境二十韵|胡虏潜京县，官军拥贼壕。鼎鱼犹假息，穴蚁欲何逃。帐殿罗玄冕，辕门照白袍。秦山当警跸，汉苑入旌旄。路失羊肠险，云横雉尾高。五原空壁垒，八水散风涛。今日看天意，游魂贷尔曹。乞降那更得，尚诈莫徒劳。元帅归龙种，司空握豹韬。前军苏武节，左将吕虔刀。兵气回飞鸟，
杜甫|重过何氏五首|问讯东桥竹，将军有报书。倒衣还命驾，高枕乃吾庐。花妥莺捎蝶，溪喧獭趁鱼。重来休沐地，真作野人居。山雨樽仍在，沙沉榻未移。犬迎曾宿客，鸦护落巢儿。云薄翠微寺，天清皇子陂。向来幽兴极，步屣过东篱。落日平台上，春风啜茗时。石栏斜点笔，桐叶坐题诗。翡翠鸣衣桁，
高适|送桂阳孝廉|桂阳年少西入秦，数经甲科犹白身。即今江海一归客，他日云霄万里人。
高适|田家春望|出门何所见，春色满平芜。可叹无知己，高阳一酒徒。
岑参|送杨子|斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。
岑参|林卧|偶得鱼鸟趣，复兹水木凉。远峰带雨色，落日摇川光。臼中西山药，袖里淮南方。唯爱隐几时，独游无何乡。
李白|巴女词|巴水急如箭，巴船去若飞。十月三千里，郎行几岁归。
李白|赠内|三百六十日，日日醉如泥。虽为李白妇，何异太常妻。
李白|巫山枕障|巫山枕障画高丘，白帝城边树色秋。朝云夜入无行处，巴水横天更不流。
李白|至鸭栏驿上白马矶赠裴侍御|侧叠万古石，横为白马矶。乱流若电转，举掉扬珠辉。临驿卷缇幕，升堂接绣衣。情亲不避马，为我解霜威。
李白|奔亡道中五首|苏武天山上，田横海岛边。万重关塞断，何日是归年。亭伯去安在，李陵降未归。愁容变海色，短服改胡衣。谈笑三军却，交游七贵疏。仍留一只箭，未射鲁连书。函谷如玉关，几时可生还。洛阳为易水，嵩岳是燕山。俗变羌胡语，人多沙塞颜。申包惟恸哭，七日鬓毛斑。淼淼望湖水，
李白|大庭库|朝登大庭库，云物何苍然。莫辨陈郑火，空霾邹鲁烟。我来寻梓慎，观化入寥天。古木朔气多，松风如五弦。帝图终冥没，叹息满山川。
李白|陪从祖济南太守泛鹊山湖三首|初谓鹊山近，宁知湖水遥？此行殊访戴，自可缓归桡。湖阔数千里，湖光摇碧山。湖西正有月，独送李膺还。水入北湖去，舟从南浦回。遥看鹊山转，却似送人来。
李白|宣城送刘副使入秦|君即刘越石，雄豪冠当时。凄清横吹曲，慷慨扶风词。虎啸俟腾跃，鸡鸣遭乱离。千金市骏马，万里逐王师。结交楼烦将，侍从羽林儿。统兵捍吴越，豺虎不敢窥。大勋竟莫叙，已过秋风吹。秉钺有季公，凛然负英姿。寄深且戎幕，望重必台司。感激一然诺，纵横两无疑。伏奏归北阙，
李白|魏郡别苏明府因北游|魏都接燕赵，美女夸芙蓉。淇水流碧玉，舟车日奔冲。青楼夹两岸，万室喧歌钟。天下称豪贵，游此每相逢。洛阳苏季子，剑戟森词锋。六印虽未佩，轩车若飞龙。黄金数百镒，白璧有几双。散尽空掉臂，高歌赋还邛。落魄乃如此，何人不相从？远别隔两河，云山杳千重。何时更杯酒，
李白|留别于十一兄逖裴十三游塞垣|太公渭川水，李斯上蔡门。钓周猎秦安黎元，小鱼鵕兔何足言。天张云卷有时节，吾徒莫叹羝触藩。于公白首大梁野，使人怅望何可论。既知朱亥为壮士，且愿束心秋毫里。秦赵虎争血中原，当去抱关救公子。裴生览千古，龙鸾炳文章。悲吟雨雪动林木，放书辍剑思高堂。劝尔一杯酒，
李白|留别曹南群官之江南|我昔钓白龙，放龙溪水傍。道成本欲去，挥手凌苍苍。时来不关人，谈笑游轩皇。献纳少成事，归休辞建章。十年罢西笑，览镜如秋霜。闭剑琉璃匣，炼丹紫翠房。身佩豁落图，腰垂虎鞶囊。仙人驾彩凤，志在穷遐荒。恋子四五人，裴回未翱翔。东流送白日，骤歌兰蕙芳。仙宫两无从，
李白|献从叔当涂宰阳冰|金镜霾六国，亡新乱天经。焉知高光起，自有羽翼生？萧曹安屹屼，耿贾摧欃枪。吾家有季父，杰出圣代英。虽无三台位，不借四豪名。激昂风云气，终协龙虎精。弱冠燕赵来，贤彦多逢迎。鲁连善谈笑，季布折公卿。遥知礼数绝，常恐不合并。惕想结宵梦，素心久已冥。顾惭青云器，
李白|陈情赠友人|延陵有宝剑，价重千黄金。观风历上国，暗许故人深。归来挂坟松，万古知其心。懦夫感达节，壮士激青衿。鲍生荐夷吾，一举置齐相。斯人无良朋，岂有青云望。临财不苟取，推分固辞让。后世称其贤，英风邈难尚。论交但若此，友道孰云丧。多君骋逸藻，掩映当时人。舒文振颓波，
李白|赠王判官，时余归隐，居庐山屏风叠|昔别黄鹤楼，蹉跎淮海秋。俱飘零落叶，各散洞庭流。中年不相见，蹭蹬游吴越。何处我思君，天台绿萝月。会稽风月好，却绕剡溪回。云山海上出，人物镜中来。一度浙江北，十年醉楚台。荆门倒屈宋，梁苑倾邹枚。苦笑我夸诞，知音安在哉。大盗割鸿沟，如风扫秋叶。吾非济代人，
李白|赠新平少年|韩信在淮阴，少年相欺凌。屈体若无骨，壮心有所凭。一遭龙颜君，啸咤从此兴。千金答漂母，万古共嗟称。而我竟何为，寒苦坐相仍。长风入短袂，两手如怀冰。故友不相恤，新交宁见矜。摧残槛中虎，羁绁鞲上鹰。何时腾风云，搏击申所能。
李白||西门秦氏女，秀色如琼花。手挥白杨刀，清昼杀雠家。罗袖洒赤血，英声凌紫霞。直上西山去，关吏相邀遮。婿为燕国王，身被诏狱加。犯刑若履虎，不畏落爪牙。素颈未及断，摧眉伏泥沙。金鸡忽放赦，大辟得宽赊。何惭聂政姊，万古共惊嗟。
李白|君子有所思行|紫阁连终南，青冥天倪色。凭崖望咸阳，宫阙罗北极。万井惊画出，九衢如弦直。渭水银河清，横天流不息。朝野盛文物，衣冠何翕赩。厩马散连山，军容威绝域。伊皋运元化，卫霍输筋力。歌钟乐未休，荣去老还逼。圆光过满缺，太阳移中昃。不散东海金，何争西飞匿。无作牛山悲，
孟浩然|北涧泛舟|北涧流恒满，浮舟触处通。沿洄自有趣，何必五湖中。
孟浩然|赠王九|日暮田家远，山中勿久淹。归人须早去，稚子望陶潜。
孟浩然|采樵作|采樵入深山，山深树重叠。桥崩卧槎拥，路险垂藤接。日落伴将稀，山风拂萝衣。长歌负轻策，平野望烟归。
孟浩然|登望楚山最高顶|山水观形胜，襄阳美会稽。最高唯望楚，曾未一攀跻。石壁疑削成，众山比全低。晴明试登陟，目极无端倪。云梦掌中小，武陵花处迷。暝还归骑下，萝月映深溪。
颜真卿|登平望桥下作|登桥试长望，望极与天平。际海蒹葭色，终朝凫雁声。近山犹仿佛，远水忽微明。更览诸公作，知高题柱名。
刘长卿|送灵澈上人还越中|禅客无心杖锡还，沃洲深处草堂闲。身随敝屦经残雪，手绽寒衣入旧山。独向青溪依树下，空留白日在人间。那堪别后长相忆，云木苍苍但闭关。
刘长卿|清明后登城眺望|风景清明后，云山睥睨前。百花如旧日，万井出新烟。草色无空地，江流合远天。长安在何处，遥指夕阳边。
王昌龄|巴陵送李十二|摇曳巴陵洲渚分，清江传语便风闻。山长不见秋城色，日暮蒹葭空水云。
王昌龄|送胡大|荆门不堪别，况乃潇湘秋。何处遥望君，江边明月楼。
储光羲|霁后贻马十二巽|高天风雨散，清气在园林。况我夜初静，当轩鸣绿琴。云开北堂月，庭满南山阴。不见长裾者，空歌游子吟。
储光羲|采莲词|浅渚荇花繁，深潭菱叶疏。独往方自得，耻邀淇上姝。广江无术阡，大泽绝方隅。浪中海童语，流下鲛人居。春雁时隐舟，新萍复满湖。采采乘日暮，不思贤与愚。
李颀|行路难|汉家名臣杨德祖，四代五公享茅土。父子兄弟绾银黄，跃马鸣珂朝建章。火浣单衣绣方领，茱萸锦带玉盘囊。宾客填街复满座，片言出口生辉光。世人逐势争奔走，沥胆堕肝惟恐后。当时一顾登青云，自谓生死长随君。一朝谢病还乡里，穷巷苍苔绝知己。秋风落叶闭重门，昨日论交竟谁是。
崔颢|杂诗|可怜青铜镜，挂在白玉堂。玉堂有美女，娇弄明月光。罗袖拂金鹊，彩屏点红妆。妆罢含情坐，春风桃李香。
崔颢|长干曲四首（一作江南曲）|君家何处住，妾住在横塘。停船暂借问，或恐是同乡。家临九江水，来去九江侧。同是长干人，自小不相识。下渚多风浪，莲舟渐觉稀。那能不相待，独自逆潮归。三江潮水急，五湖风浪涌。由来花性轻，莫畏莲舟重。
王维|赠裴旻将军|腰间宝剑七星文，臂上雕弓百战勋。见说云中擒黠虏，始知天上有将军。
王维|题友人云母障子（时年十五）|君家云母障，时向野庭开。自有山泉入，非因采画来。
王维|答裴迪辋口遇雨忆终南山之作|淼淼寒流广，苍苍秋雨晦。君问终南山，心知白云外。
王维|哭褚司马|妄识皆心累，浮生定死媒。谁言老龙吉，未免伯牛灾。故有求仙药，仍馀遁俗杯。山川秋树苦，窗户夜泉哀。尚忆青骡去，宁知白马来。汉臣修史记，莫蔽褚生才。
王维|送赵都督赴代州得青字|天官动将星，汉上柳条青。万里鸣刁斗，三军出井陉。忘身辞凤阙，报国取龙庭。岂学书生辈，窗间老一经。
王维|寓言二首（次首《律髓》入侠少类，作卢象《杂诗》）|朱绂谁家子，无乃金张孙。骊驹从白马，出入铜龙门。问尔何功德，多承明主恩。斗鸡平乐馆，射雉上林园。曲陌车骑盛，高堂珠翠繁。奈何轩冕贵，不与布衣言。君家御沟上，垂柳夹朱门。列鼎会中贵，鸣珂朝至尊。生死在八议，穷达由一言。须识苦寒士，莫矜狐白温。
王维|蓝田山石门精舍|落日山水好，漾舟信归风。探奇不觉远，因以缘源穷。遥爱云木秀，初疑路不同。安知清流转，偶与前山通。舍舟理轻策，果然惬所适。老僧四五人，逍遥荫松柏。朝梵林未曙，夜禅山更寂。道心及牧童，世事问樵客。暝宿长林下，焚香卧瑶席。涧芳袭人衣，山月映石壁。再寻畏迷误，
王维|早春行|紫梅发初遍，黄鸟歌犹涩。谁家折杨女，弄春如不及。爱水看妆坐，羞人映花立。香畏风吹散，衣愁露沾湿。玉闺青门里，日落香车入。游衍益相思，含啼向彩帷。忆君长入梦，归晚更生疑。不及红檐燕，双栖绿草时。
贺知章|唐禅社首乐章。太和|昭昭有唐，天俾万国。列祖应命，四宗顺则。申锡无疆，宗我同德。曾孙继绪，享神配极。
贺知章|唐禅社首乐章。寿和|惟以明发，有怀载殷。乐盈而反，礼顺其禋。立清以献，荐欲是亲。於穆不已，裒对斯臻。
武平一|妾薄命|有女妖且丽，裴回湘水湄。水湄兰杜芳，采之将寄谁。瓠犀发皓齿，双蛾颦翠眉。红脸如开莲，素肤若凝脂。绰约多逸态，轻盈不自持。尝矜绝代色，复恃倾城姿。子夫前入侍，飞燕复当时。正悦掌中舞，宁哀团扇诗。洛川昔云遇，高唐今尚违。幽阁禽雀噪，闲阶草露滋。流景一何速，
沈佺期|七夕曝衣篇|君不见昔日宜春太液边，披香画阁与天连。灯火灼烁九微映，香气氛氲百和然。此夜星繁河正白，人传织女牵牛客。宫中扰扰曝衣楼，天上娥娥红粉席。曝衣何许曛半黄，宫中彩女提玉箱。珠履奔腾上兰砌，金梯宛转出梅梁。绛河里，碧烟上，双花伏兔画屏风，四子盘龙擎斗帐。
沈佺期|古歌|落叶流风向玉台，夜寒秋思洞房开。水晶帘外金波下，云母窗前银汉回。玉阶阴阴苔藓色，君王履綦难再得。璇闺窈窕秋夜长，绣户徘徊明月光。燕姬彩帐芙蓉色，秦女金炉兰麝香。北斗七星横夜半，清歌一曲断君肠。
骆宾王|咏怀|少年识事浅，不知交道难。一言芬若桂，四海臭如兰。宝剑思存楚，金锤许报韩。虚心徒有托，循迹谅无端。太息关山险，吁嗟岁月阑。忘机殊会俗，守拙异怀安。阮籍空长啸，刘琨独未欢。十步庭芳敛，三秋陇月团。槐疏非尽意，松晚夜凌寒。悲调弦中急，穷愁醉里宽。莫将流水引，
骆宾王|寒夜独坐游子多怀简知己|故乡眇千里，离忧积万端。鹑服长悲碎，蜗庐未卜安。富钩徒有想，贫铗为谁弹。柳秋风叶脆，荷晓露文团。晚金丛岸菊，馀佩下幽兰。伐木伤心易，维桑归去难。独有孤明月，时照客庭寒。
骆宾王|春夜韦明府宅宴得春字|酌桂陶芳夜，披薜啸幽人。雅琴驯鲁雉，清歌落范尘。宿云低迥盖，残月上虚轮。幸此承恩洽，聊当故乡春。
骆宾王|叙寄员半千|薄宦三河道，自负十馀年。不应惊若厉，只为直如弦。坐历山川险，吁嗟陵谷迁。长吟空抱膝，短翮讵冲天。魂归沧海上，望断白云前。钓名劳拾紫，隐迹自谈玄。不学多能圣，徒思鸿宝仙。斯志良难已，此道岂徒然。嗟为刀笔吏，耻从绳墨牵。岐路情虽狎，人伦地本偏。长揖谢时事，
苏味道|咏雾|氤氲起洞壑，遥裔匝平畴。乍似含龙剑，还疑映蜃楼。拂林随雨密，度径带烟浮。方谢公超步，终从彦辅游。
杜审言|送崔融|君王行出将，书记远从征。祖帐连河阙，军麾动洛城。旌旃朝朔气，笳吹夜边声。坐觉烟尘扫，秋风古北平。
杜审言|和韦承庆过义阳公主山池五首|野兴城中发，朝英物外求。情悬朱绂望，契动赤泉游。海燕巢书阁，山鸡舞画楼。雨余清晚夏，共坐北岩幽。径转危峰逼，桥回缺岸妨。玉泉移酒味，石髓换粳香。绾雾青丝弱，牵风紫蔓长。犹言宴乐少，别向後池塘。携琴绕碧沙，摇笔弄青霞。杜若幽庭草，芙蓉曲沼花。宴游成野客，
李峤|鹿|涿鹿闻中冀，秦原辟帝畿。柰花开旧苑，萍叶蔼前诗。道士乘仙日，先生折角时。方怀丈夫志，抗首别心期。
李峤|凤|有鸟居丹穴，其名曰凤凰。九苞应灵瑞，五色成文章。屡向秦楼侧，频过洛水阳。鸣岐今日见，阿閤伫来翔。
李峤|桂|未殖银宫里，宁移玉殿幽。枝生无限月，花满自然秋。侠客条为马，仙人叶作舟。愿君期道术，攀折可淹留。
李峤|菊|玉律三秋暮，金精九日开。荣舒洛媛浦，香泛野人杯。靃靡寒潭侧，丰茸晓岸隈。黄花今日晚，无复白衣来。
李峤|河|源出昆仑中，长波接汉空。桃花来马颊，竹箭入龙宫。德水千年变，荣光五色通。若披兰叶检，□□□□□。
李峤|露|滴沥明花苑，葳蕤泫竹丛。玉垂丹棘上，珠湛绿荷中。夜警千年鹤，朝零七月风。愿凝仙掌内，长奉未央宫。
王勃|出境游山二首|源水终无路，山阿若有人。驱羊先动石，走兔欲投巾。洞晚秋泉冷，岩朝古树新。峰斜连鸟翅，磴叠上鱼鳞。化鹤千龄早，元龟六代春。浮云今可驾，沧海自成尘。振翮凌霜吹，正月伫天浔。回镳凌翠壑，飞轸控青岑。岩深灵灶没，涧毁石渠沉。宫阙云间近，江山物外临。玉坛栖暮夜，
王勃|早春野望|江旷春潮白，山长晓岫青。他乡临睨极，花柳映边亭。
王勃|郊兴|空园歌独酌，春日赋闲居。泽兰侵小径，河柳覆长渠。雨去花光湿，风归叶影疏。山人不惜醉，唯畏绿尊虚。
王勃|送卢主簿|穷途非所恨，虚室自相依。城阙居年满，琴尊俗事稀。开襟方未已，分袂忽多违。东岩富松竹，岁暮幸同归。
宋之问|江亭晚望|浩渺浸云根，烟岚出远村。鸟归沙有迹，帆过浪无痕。望水知柔性，看山欲断魂。纵情犹未已，回马欲黄昏。
张九龄|饯王司马入计同用洲字|元僚行上计，举饯出林丘。忽望题舆远，空思解榻游。别筵铺柳岸，征棹倚芦洲。独叹湘江水，朝宗向北流。
张九龄|和黄门卢监望秦始皇陵|秦帝始求仙，骊山何遽卜。中年既无效，兹地所宜复。徒役如雷奔，珍怪亦云蓄。黔首无寄命，赭衣相追逐。人怨神亦怒，身死宗遂覆。土崩失天下，龙斗入函谷。国为项籍屠，君同华元戮。始掘既由楚，终焚乃因牧。上宰议扬贤，中阿感桓速。一闻过秦论，载怀空杼轴。
王绩|题酒店壁|昨夜瓶始尽，今朝瓮即开。梦中占梦罢，还向酒家来。
魏徵|述怀（出关）|中原初逐鹿，投笔事戎轩。纵横计不就，慷慨志犹存。杖策谒天子，驱马出关门。请缨系南粤，凭轼下东藩。郁纡陟高岫，出没望平原。古木鸣寒鸟，空山啼夜猿。既伤千里目，还惊九折魂。岂不惮艰险，深怀国士恩。季布无二诺，侯嬴重一言。人生感意气，功名谁复论。
李白|襄阳歌|落日欲没岘山西，倒著接蓠花下迷。襄阳小儿齐拍手，拦街争唱白铜鞮。旁人借问笑何事，笑杀山翁醉似泥。鸬鹚杓，鹦鹉杯。百年三万六千日，一日须倾三百杯。遥看汉水鸭头绿，恰似葡萄初酦醅。此江若变作春酒，垒曲便筑糟丘台。千金骏马换小妾，笑坐雕鞍歌落梅。车旁侧挂一壶酒，
刘禹锡|杂曲歌辞。杨柳枝|扬子江头烟景迷，隋家宫树拂金堤。嵯峨犹有当时色，半蘸波中水鸟栖。迎得春光先到来，浅黄轻绿映楼台。只缘袅娜多情思，便被春风长请挼。巫峡巫山杨柳多，朝云暮雨远相和。因想阳台无限事，为君回唱竹枝歌。
李益|杂曲歌辞。游子吟|女羞夫婿荡，客耻主人贱。遭遇同众流，低回愧相见。君非青铜镜，何事空照面。莫以衣上尘，不谓心如练。人生当荣盛，待士勿言倦。君看白日驰，何异弦上箭。
虞世南|相和歌辞。饮马长城窟行|驰马渡河干，流深马渡难。前逢锦车使，都护在楼兰。轻骑犹衔勒，疑兵尚解鞍。温池下绝涧，栈道接危峦。拓地勋未赏，亡城律讵宽。有月关犹暗，经春陇尚寒。云昏无复影，冰合不闻湍。怀君不可遇，聊持报一餐。
李昪|咏灯|一点分明值万金，开时惟怕冷风侵。主人若也勤挑拨，敢向尊前不尽心。
杨玉环|赠张云容舞|罗袖动香香不已，红蕖袅袅秋烟里。轻云岭上乍摇风，嫩柳池边初拂水。
上官昭容|九月九日上幸慈恩寺登浮图，群臣上菊花寿酒|帝里重阳节，香园万乘来。却邪萸入佩，献寿菊传杯。塔类承天涌，门疑待佛开。睿词悬日月，长得仰昭回。
武则天|赠胡天师|高人叶高志，山服往山家。迢迢间风月，去去隔烟霞。碧岫窥玄洞，玉灶炼丹砂。今日星津上，延首望灵槎。
李世民|赋得弱柳鸣秋蝉|散影玉阶柳，含翠隐鸣蝉。微形藏叶里，乱响出风前。
李世民|咏桃|禁苑春晖丽，花蹊绮树妆。缀条深浅色，点露参差光。向日分千笑，迎风共一香。如何仙岭侧，独秀隐遥芳。
李世民|芳兰|春晖开紫苑，淑景媚兰场。映庭含浅色，凝露泫浮光。日丽参差影，风传轻重香。会须君子折，佩里作芬芳。
李世民|秋日二首|菊散金风起，荷疏玉露圆。将秋数行雁，离夏几林蝉。云凝愁半岭，霞碎缬高天。还似成都望，直见峨眉前。爽气澄兰沼，秋风动桂林。露凝千片玉，菊散一丛金。日岫高低影，云空点缀阴。蓬瀛不可望，泉石且娱心。
李世民|赋得樱桃|华林满芳景，洛阳遍阳春。朱颜含远日，翠色影长津。乔柯啭娇鸟，低枝映美人。昔作园中实，今来席上珍。
白居易|浪淘沙·青草湖中万里程|青草湖中万里程，黄梅雨里一人行。愁见滩头夜泊处，风翻暗浪打船声。
高骈|风筝（一作题风筝寄意）|夜静弦声响碧空，宫商信任往来风。依稀似曲才堪听，又被移将别调中。
冯延巳|芳草渡|梧桐落，蓼花秋。烟初冷，雨才收，萧条风物正堪愁。人去后，多少恨，在心头燕鸿远，羌笛怨，渺渺澄波一片。山如黛，月如钩。笙歌散，梦魂断，倚高楼。
冯延巳|阮郎归|南园春半踏青时，风和闻马嘶。青梅如豆柳如丝，日长蝴蝶飞花露重，草烟低，人家帘幕垂。秋千慵困解罗衣，画梁双燕栖。角声吹断陇梅枝，孤窗月影低。塞鸿无限欲惊飞，城乌休夜啼寻断梦，掩深闺，行人去路迷。门前杨柳绿阴齐，何时闻马嘶。
张泌|满宫花·花正芳|花正芳，楼似绮，寂寞上阳宫里。钢笼金锁睡鸳鸯，帘冷露华珠翠。娇艳轻盈香雪腻，细雨黄莺双起。东风惆怅欲清明，公子桥边沉醉。
张泌|女冠子·露花烟草|露花烟草，寂寞五云三岛，正春深。貌减潜消玉，香残尚惹襟。竹疏虚槛静，松密醮坛阴。何事刘郎去？信沉沉。
韦庄|江城子（一名水晶帘）|恩重娇多情易伤，漏更长，解鸳鸯。朱唇未动，先觉口脂香。缓揭绣衾抽皓腕，移凤枕，枕檀郎。髻鬟狼藉黛眉长，出兰房，别檀郎。角声呜咽，星斗渐微茫。露冷月残人未起，留不住，泪千行。
刘禹锡|潇湘神|湘水流，湘水流，九疑云物至今愁。若问二妃何处所，零陵芳草露中秋。斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。
李存勖|歌头|赏芳春，暖风飘箔。莺啼绿树，轻烟笼晚阁。杏桃红，开繁萼。灵和殿，禁柳千行斜，金丝络。夏云多，奇峰如削。纨扇动微凉，轻绡薄，梅雨霁，火云烁。临水槛，永日逃繁暑，泛觥酌露华浓，冷高梧，凋万叶。一霎晚风，蝉声新雨歇。惜惜此光阴，如流水。东篱菊残时，叹萧索。繁阴积，
方干|山中|爱山却把图书卖，嗜酒空教僮仆赊。只向阶前便渔钓，那知枕上有云霞。暗泉出石飞仍咽，小径通桥直复斜。窗竹未抽今夏笋，庭梅曾试当年花。姓名未及陶弘景，髭鬓白于姜子牙。松月水烟千古在，未知终久属谁家。
长孙无忌|与欧阳询互嘲（无忌嘲询）|耸膊成山字，埋肩不出头。谁家麟角上，画此一猕猴。
钟离权|赠吕洞宾|知君幸有英灵骨，所以教君心恍惚。含元殿上水晶宫，分明指出神仙窟。大丈夫，遇真诀，须要执持心猛烈。五行匹配自刀圭，执取龟蛇颠倒诀。三尸神，须打彻，进退天机明六甲。知此三要万神归，来驾火龙离九阙。九九道至成真日，三界四府朝元节。气翱翔兮神烜赫，蓬莱便是吾家宅。
吕岩|百字碑|养气忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通造化机。都来二十句，端的上天梯。
吕岩|敲爻歌|汉终唐国飘蓬客，所以敲爻不可测。纵横逆顺没遮栏，静则无为动是色。也饮酒，也食肉，守定胭花断淫欲。行歌唱咏胭粉词，持戒酒肉常充腹。色是药，酒是禄，酒色之中无拘束。只因花酒误长生，饮酒带花神鬼哭。不破戒，不犯淫，破戒真如性即沈。犯淫坏失长生宝，得者须由人。
吕岩|通道|通道复通玄，名留四海传。交亲一拄杖，活计两空拳。要果逡巡种，思茶逐旋煎。岂知来混世，不久却回天。
吕岩|赐齐州李希遇诗|少饮欺心酒，休贪不义财。福因慈善得，祸向巧奸来。
吕岩|题黄鹤楼石照|黄鹤楼前吹笛时，白蘋红蓼满江湄。衷情欲诉谁能会，惟有清风明月知。
吕岩|宿州天庆观殿门留赠符离道士|秋景萧条叶乱飞，庭松影里坐移时。云迷鹤驾何方去，仙洞朝元失我期。
贯休|杞梁妻|秦之无道兮四海枯，筑长城兮遮北胡。筑人筑土一万里，杞梁贞妇啼呜呜。上无父兮中无夫，下无子兮孤复孤。一号城崩塞色苦，再号杞梁骨出土。疲魂饥魄相逐归，陌上少年莫相非。
贯休|读离骚经|湘江滨，湘江滨，兰红芷白波如银，终须一去呼湘君。问湘神，云中君，不知何以交灵均。我恐湘江之鱼兮，死后尽为人。曾食灵均之肉兮，个个为忠臣。又想灵均之骨兮终不曲。千年波底色如玉，谁能入水少取得，香沐函题贡上国。贡上国，即全胜和璞悬璃，垂棘结绿。
寒山|拾遗二首新添|我见世间人，个个争意气。一朝忽然死，只得一片地。阔四尺，长丈二。汝若会出来争意气，我与汝立碑记。家有寒山诗，胜汝看经卷。书放屏风上，时时看一遍。
鱼玄机|题隐雾亭|春花秋月入诗篇，白日清宵是散仙。空卷珠帘不曾下，长移一榻对山眠。
薛涛|十离诗。犬离主|驯扰朱门四五年，毛香足净主人怜。无端咬著亲情客，不得红丝毯上眠。
胡宿|城南|昨夜轻阴结夕霏，城南十里有香泥。初闻山鸟惊新哢，遥见林花识旧蹊。荡桨远从芳草渡，垫巾还傍绿杨堤。罗敷正苦桑蚕事，惆怅南来五马蹄。
李九龄|山舍偶题|门掩松萝一径深，偶携藜杖出前林。谁知尽日看山坐，万古兴亡总在心。
徐夤|草|废苑荒阶伴绿苔，恩疏长信恨难开。姑苏麋鹿食思食，楚泽王孙来不来。色嫩似将蓝汁染，叶齐如把剪刀裁。燕昭没后多卿士，千载流芳郭隗台。
徐夤|回文诗二首|飞书一幅锦文回，恨写深情寄雁来。机上月残香阁掩，树梢烟澹绿窗开。霏霏雨罢歌终曲，漠漠云深酒满杯。归日几人行问卜，徽音想望倚高台。轻帆数点千峰碧，水接云山四望遥。晴日海霞红霭霭，晓天江树绿迢迢。清波石眼泉当槛，小径松门寺对桥。明月钓舟渔浦远，倾山雪浪暗随潮。
韦庄|咸阳怀古|城边人倚夕阳楼，城上云凝万古愁。山色不知秦苑废，水声空傍汉宫流。李斯不向仓中悟，徐福应无物外游。莫怪楚吟偏断骨，野烟踪迹似东周。
韦庄|绥州作|雕阴无树水难流，雉堞连云古帝州。带雨晚驼鸣远戍，望乡孤客倚高楼。明妃去日花应笑，蔡琰归时鬓已秋。一曲单于暮烽起，扶苏城上月如钩。
韦庄|寓言|为儒逢世乱，吾道欲何之。学剑已应晚，归山今又迟。故人三载别，明月两乡悲。惆怅沧江上，星星鬓有丝。
韦庄|立春|青帝东来日驭迟，暖烟轻逐晓风吹。罽袍公子樽前觉，锦帐佳人梦里知。雪圃乍开红菜甲，彩幡新翦绿杨丝。殷勤为作宜春曲，题向花笺帖绣楣。
韦庄|冬夜|睡觉寒炉酒半消，客情乡梦两遥遥。无人为我磨心剑，割断愁肠一寸苗。
韦庄|夜景|满庭松桂雨馀天，宋玉秋声韵蜀弦。乌兔不知多事世，星辰长似太平年。谁家一笛吹残暑，何处双砧捣暮烟。欲把伤心问明月，素娥无语泪娟娟。
杜荀鹤|鸬鹚|一般毛羽结群飞，雨岸烟汀好景时。深水有鱼衔得出，看来却是鹭鹚饥。
杜荀鹤|田翁|白发星星筋力衰，种田犹自伴孙儿。官苗若不平平纳，任是丰年也受饥。
杜荀鹤|夏日留题张山人林亭|此中偏称夏中游，时有风来暑气收。涧底松摇千尺雨，庭中竹撼一窗秋。求猿句寄山深寺，乞鹤书传海畔洲。闲与先生话身事，浮名薄宦总悠悠。
吴融|海棠二首|太尉园林两树春，年年奔走探花人。今来独倚荆山看，回首长安落战尘。云绽霞铺锦水头，占春颜色最风流。若教更近天街种，马上多逢醉五侯。
吴融|送杜鹃花|春红始谢又秋红，息国亡来入楚宫。应是蜀冤啼不尽，更凭颜色诉西风。
韩偓|寒食日重游李氏园亭有怀|往年同在鸾桥上，见倚朱阑咏柳绵。今日独来香径里，更无人迹有苔钱。伤心阔别三千里，屈指思量四五年。料得他乡遇佳节，亦应怀抱暗凄然。
韩偓|病忆|信知尤物必牵情，一顾难酬觉命轻。曾把禅机销此病，破除才尽又重生。
韩偓|哭花|曾愁香结破颜迟，今见妖红委地时。若是有情争不哭，夜来风雨葬西施。
韩偓|雨|坐来簌簌山风急，山雨随风暗原隰。树带繁声出竹闻，溪将大点穿篱入。饷妇寥翘布领寒，牧童拥肿蓑衣湿。此时高味共谁论，拥鼻吟诗空伫立。
韩偓|安贫|手风慵展一行书，眼暗休寻九局图。窗里日光飞野马，案头筠管长蒲卢。谋身拙为安蛇足，报国危曾捋虎须。举世可能无默识，未知谁拟试齐竽。
郑谷|寂寞|江郡人稀便是村，踏青天气欲黄昏。春愁不破还成醉，衣上泪痕和酒痕。
唐彦谦|咏竹|醉卧凉阴沁骨清，石床冰簟梦难成。月明午夜生虚籁，误听风声是雨声。
唐彦谦|葡萄|金谷风露凉，绿珠醉初醒。珠帐夜不收，月明堕清影。
罗隐|故都|江南江北两风流，一作迷津一拜侯。至竟不如隋炀帝，破家犹得到扬州。
罗隐|春居|春风百卉摇，旧国路迢迢。偶病成疏散，因贫得寂寥。倚帘高柳弱，乘露小桃夭。春色常无处，村醪更一瓢。
罗隐|马嵬坡|佛屋前头野草春，贵妃轻骨此为尘。从来绝色知难得，不破中原未是人。
罗隐|金钱花|占得佳名绕树芳，依依相伴向秋光。若教此物堪收贮，应被豪门尽劚将。
罗邺|早梅|缀雪枝条似有情，凌寒澹注笑妆成。冻香飘处宜春早，素艳开时混月明。迁客岭头悲袅袅，美人帘下妒盈盈。满园桃李虽堪赏，要且东风晚始生。
方干|牡丹|不逢盛暑不冲寒，种子成丛用法难。醉眼若为抛去得，狂心更拟折来看。凌霜烈火吹无艳，裛露阴霞晒不干。莫道娇红怕风雨，经时犹自未凋残。
胡曾|咏史诗。赤壁|烈火西焚魏帝旗，周郎开国虎争时。交兵不假挥长剑，已挫英雄百万师。
李咸用|富贵曲|画藻雕山金碧彩，鸳鸯叠翠眠晴霭。编珠影里醉春庭，团红片下攒歌黛。革咽丝烦欢不改，缴绛垂缇忽如晦。活花起舞夜春来，蜡焰煌煌天日在。雪暖瑶杯凤髓融，红拖象箸猩唇细。空中汉转星移盖，火城拥出随朝会。车如雷兮马如龙，鬼神辟易不敢害。冠峨剑重锵环珮，步入天门相真宰。
司空图|诗品二十四则。清奇|娟娟群松，下有漪流。晴雪满汀，隔溪渔舟。可人如玉，步屟寻幽。载行载止，空碧悠悠。神出古异，淡不可收。如月之曙，如气之秋。
司空图|漫书五首|长拟求闲未得闲，又劳行役出秦关。逢人渐觉乡音异，却恨莺声似故山。溪边随事有桑麻，尽日山程十数家。莫怪行人频怅望，杜鹃不是故乡花。海上昔闻麋爱鹤，山中今日鹿憎龟。爱憎止竟须关分，莫把微才望所知。世路快心无好事，恩门嘉话合书绅。神藏鬼伏能千变，亦胜忘机避要津。
司空图|乐府|五更窗下簇妆台，已怕堂前阿母催。满鸭香薰鹦鹉睡，隔帘灯照牡丹开。
司空图|红茶花|景物诗人见即夸，岂怜高韵说红茶。牡丹枉用三春力，开得方知不是花。
司空图|白菊杂书四首|黄昏寒立更披襟，露浥清香悦道心。却笑谁家扃绣户，正薰龙麝暖鸳衾。四面云屏一带天，是非断得自翛然。此生只是偿诗债，白菊开时最不眠。狂才不足自英雄，仆妾驱令学贩舂。侯印几人封万户，侬家只办买孤峰。黄鹂啭处谁同听，白菊开时且剩过。漫道南朝足流品，
陆龟蒙|范蠡|平吴专越祸胎深，岂是功成有去心。勾践不知嫌鸟喙，归来犹自铸良金。
于濆|寒食|二月野中芳，凡花亦能香。素娥哭新冢，樵柯鸣柔桑。田父引黄犬，寻狐上高冈。坟前呼犬归，不知头似霜。
袁郊|月|嫦娥窃药出人间，藏在蟾宫不放还。后羿遍寻无觅处，谁知天上却容奸。
温庭筠|句|春水碧于天，画船听雨眠。绿树绕村含细雨，寒潮背郭卷平沙。
温庭筠|杨柳八首（一作杨柳枝）|宜春苑外最长条，闲袅春风伴舞腰。正是玉人肠断处，一渠春水赤阑桥。南内墙东御路旁，预知春色柳丝黄。杏花未肯无情思，何是情人最断肠。苏小门前柳万条，毵毵金线拂平桥。黄莺不语东风起，深闭朱门伴细腰。金缕毵毵碧瓦沟，六宫眉黛惹春愁。晚来更带龙池雨，半拂阑干半入楼。
温庭筠|七夕|鹊归燕去两悠悠，青琐西南月似钩。天上岁时星右转，世间离别水东流。金风入树千门夜，银汉横空万象秋。苏小横塘通桂楫，未应清浅隔牵牛。
温庭筠|春愁曲|红丝穿露珠帘冷，百尺哑哑下纤绠。远翠愁山入卧屏，两重云母空烘影。凉簪坠发春眠重，玉兔煴香柳如梦。锦叠空床委堕红，飔飔扫尾双金凤。蜂喧蝶驻俱悠扬，柳拂赤栏纤草长。觉后梨花委平绿，春风和雨吹池塘。
温庭筠|鸡鸣埭曲|南朝天子射雉时，银河耿耿星参差。铜壶漏断梦初觉，宝马尘高人未知。鱼跃莲东荡宫沼，濛濛御柳悬栖鸟。红妆万户镜中春，碧树一声天下晓。盘踞势穷三百年，朱方杀气成愁烟。彗星拂地浪连海，战鼓渡江尘涨天。绣龙画雉填宫井，野火风驱烧九鼎。殿巢江燕砌生蒿，十二金人霜炯炯。
贾岛|马嵬|长川几处树青青，孤驿危楼对翠屏。一自上皇惆怅后，至今来往马蹄腥。
贾岛|客思|促织声尖尖似针，更深刺著旅人心。独言独语月明里，惊觉眠童与宿禽。
贾岛|滕校书使院小池|小池谁见凿时初，走水南来十里馀。楼上日斜吹暮角，院中人出锁游鱼。
贾岛|早蝉|早蝉孤抱芳槐叶，噪向残阳意度秋。也任一声催我老，堪听两耳畏吟休。得非下第无高韵，须是青山隐白头。若问此心嗟叹否，天人不可怨而尤。
贾岛|冬夜|羁旅复经冬，瓢空盎亦空。泪流寒枕上，迹绝旧山中。凌结浮萍水，雪和衰柳风。曙光鸡未报，嘹唳两三鸿。
贾岛|夜喜贺兰三见访|漏钟仍夜浅，时节欲秋分。泉聒栖松鹤，风除翳月云。踏苔行引兴，枕石卧论文。即此寻常静，来多只是君。
贾岛|秋暮|北门杨柳叶，不觉已缤纷。值鹤因临水，迎僧忽背云。白须相并出，清泪两行分。默默空朝夕，苦吟谁喜闻。
贾岛|送耿处士|一瓶离别酒，未尽即言行。万水千山路，孤舟几月程。川原秋色静，芦苇晚风鸣。迢递不归客，人传虚隐名。
贾岛|即事|索莫对孤灯，阴云积几层。自嗟怜十上，谁肯待三征。心被通人见，文叨大匠称。悲秋秦塞草，怀古汉家陵。城静高崖树，漏多幽沼冰。过声沙岛鹭，绝行石庵僧。岂谓旧庐在，谁言归未曾。
贾岛|送田卓入华山|幽深足暮蝉，惊觉石床眠。瀑布五千仞，草堂瀑布边。坛松涓滴露，岳月泬寥天。鹤过君须看，上头应有仙。
贾岛|游子|游子喜乡远，非吾忆归庐。谁知奔他山，自欲早旋车。朝赏暮已足，图归愿无馀。当期附鹏翼，未偶方踌躇。
李群玉|莲叶|根是泥中玉，心承露下珠。在君塘下种，埋没任春浦。
赵嘏|赠别|水边秋草暮萋萋，欲驻残阳恨马蹄。曾是管弦同醉伴，一声歌尽各东西。
赵嘏|齐安早秋|流年堪惜又堪惊，砧杵风来满郡城。高鸟过时秋色动，征帆落处暮云平。思家正叹江南景，听角仍含塞北情。此日沾襟念岐路，不知何处是前程。
薛逢|题筹笔驿|天地三分魏蜀吴，武侯倔起赞訏谟。身依豪杰倾心术，目对云山演阵图。赤伏运衰功莫就，皇纲力振命先徂。出师表上留遗恳，犹自千年激壮夫。
薛逢|潼关河亭|重岗如抱岳如蹲，屈曲秦川势自尊。天地并功开帝宅，山河相凑束龙门。橹声呕轧中流度，柳色微茫远岸村。满眼波涛终古事，年来惆怅与谁论。
李商隐|城外|露寒风定不无情，临水当山又隔城。未必明时胜蚌蛤，一生长共月亏盈。
李商隐|访秋|酒薄吹还醒，楼危望已穷。江皋当落日，帆席见归风。烟带龙潭白，霞分鸟道红。殷勤报秋意，只是有丹枫。
李商隐|寄恼韩同年二首（时韩住萧洞）|帘外辛夷定已开，开时莫放艳阳回。年华若到经风雨，便是胡僧话劫灰。龙山晴雪凤楼霞，洞里迷人有几家。我为伤春心自醉，不劳君劝石榴花。
李商隐|槿花|风露凄凄秋景繁，可怜荣落在朝昏。未央宫里三千女，但保红颜莫保恩。
李商隐|昨日|昨日紫姑神去也，今朝青鸟使来赊。未容言语还分散，少得团圆足怨嗟。二八月轮蟾影破，十三弦柱雁行斜。平明钟后更何事，笑倚墙边梅树花。
李商隐|小桃园|竟日小桃园，休寒亦未暄。坐莺当酒重，送客出墙繁。啼久艳粉薄，舞多香雪翻。犹怜未圆月，先出照黄昏。
李商隐|白云夫旧居|平生误识白云夫，再到仙檐忆酒垆。墙外万株人绝迹，夕阳惟照欲栖乌。
李商隐|即目|小鼎煎茶面曲池，白须道士竹间棋。何人书破蒲葵扇，记著南塘移树时。
李商隐|有感|非关宋玉有微辞，却是襄王梦觉迟。一自高唐赋成后，楚天云雨尽堪疑。
李商隐|风|迥拂来鸿急，斜催别燕高。已寒休惨淡，更远尚呼号。楚色分西塞，夷音接下牢。归舟天外有，一为戒波涛。
李商隐|题白石莲花寄楚公|白石莲花谁所共，六时长捧佛前灯。空庭苔藓饶霜露，时梦西山老病僧。大海龙宫无限地，诸天雁塔几多层。漫夸鹙子真罗汉，不会牛车是上乘。
李商隐|百果嘲樱桃|珠实虽先熟，琼莩纵早开。流莺犹故在，争得讳含来。
李商隐|玉山|玉山高与阆风齐，玉水清流不贮泥。何处更求回日驭，此中兼有上天梯。珠容百斛龙休睡，桐拂千寻凤要栖。闻道神仙有才子，赤箫吹罢好相携。
李商隐|代应二首|沟水分流西复东，九秋霜月五更风。离鸾别凤今何在，十二玉楼空更空。昨夜双钩败，今朝百草输。关西狂小吏，惟喝绕床卢。
李商隐|药转|郁金堂北画楼东，换骨神方上药通。露气暗连青桂苑，风声偏猎紫兰丛。长筹未必输孙皓，香枣何劳问石崇。忆事怀人兼得句，翠衾归卧绣帘中。
李商隐|杜司勋|高楼风雨感斯文，短翼差池不及群。刻意伤春复伤别，人间惟有杜司勋。
李商隐|梦泽|梦泽悲风动白茅，楚王葬尽满城娇。未知歌舞能多少，虚减宫厨为细腰。
许浑|楚宫怨二首|十二山晴花尽开，楚宫双阙对阳台。细腰争舞君沉醉，白日秦兵天上来。猎骑秋来在内稀，渚宫云雨湿龙衣。腾腾战鼓动城阙，江畔射麋殊未归。
许浑|颍州从事西湖亭宴饯|西湖清宴不知回，一曲离歌酒一杯。城带夕阳闻鼓角，寺临秋水见楼台。兰堂客散蝉犹噪，桂楫人稀鸟自来。独想征车过巩洛，此中霜菊绕潭开。
杜牧|秋晚江上遣怀|孤舟天际外，去路望中赊。贫病远行客，梦魂多在家。蝉吟秋色树，鸦噪夕阳沙。不拟彻双鬓，他方掷岁华。
杜牧|早秋客舍|风吹一片叶，万物已惊秋。独夜他乡泪，年年为客愁。别离何处尽，摇落几时休。不及磻溪叟，身闲长自由。
杜牧|边上晚秋|黑山南面更无州，马放平沙夜不收。风送孤城临晚角，一声声入客心愁。
杜牧|怀吴中冯秀才|长洲苑外草萧萧，却算游程岁月遥。唯有别时今不忘，暮烟秋雨过枫桥。
杜牧|春思|岂君心的的，嗟我泪涓涓。绵羽啼来久，锦鳞书未传。兽垆凝冷焰，罗幕蔽晴烟。自是求佳梦，何须讶昼眠。
杜牧|寄远|前山极远碧云合，清夜一声白雪微。欲寄相思千里月，溪边残照雨霏霏。
杜牧|偶题|甘罗昔作秦丞相，子政曾为汉辇郎。千载更逢王侍读，当时还道有文章。
杜牧|送薛种游湖南|贾傅松醪酒，秋来美更香。怜君片云思，一棹去潇湘。
杜牧|山石榴|似火山榴映小山，繁中能薄艳中闲。一朵佳人玉钗上，只疑烧却翠云鬟。
杜牧|春申君|烈士思酬国士恩，春申谁与快冤魂。三千宾客总珠履，欲使何人杀李园。
欧阳衮|田家|黯黯日将夕，牛羊村外来。岩阿青气发，篱落杏花开。草木应初感，鶬鹒亦已催。晚间春作好，行乐不须猜。
欧阳衮|雨|细雨弄春阴，馀寒入昼深。山姿轻薄雾，烟色澹幽林。鹿践莓苔滑，鱼牵水荇沈。怀情方未已，清酒漫须斟。
张祜|箫|清籁远愔愔，秦楼夜思深。碧空人已去，沧海凤难寻。杳妙和云绝，依微向水沉。还将九成意，高阁伫芳音。
张祜|送韦整尉长沙|远远长沙去，怜君利一官。风帆彭蠡疾，云水洞庭宽。木客提蔬束，江乌接饭丸。莫言卑湿地，未必乏新欢。
顾非熊|会中赋得新年|万古如昨日，一年加一晨。暗生无限事，潜老几多人。归路旧侣尽，故乡回雁新。那堪独惆怅，犹是白衣身。
姚合|穷边词二首|将军作镇古汧州，水腻山春节气柔。清夜满城丝管散，行人不信是边头。箭利弓调四镇兵，蕃人不敢近东行。沿边千里浑无事，唯见平安火入城。
鲍溶|塞上行|西风应时筋角坚，承露牧马水草冷。可怜黄河九曲尽，毡馆牢落胡无影。
鲍溶|怀仙二首|昆仑九层台，台上宫城峻。西母持地图，东来献虞舜。虞宫礼成后，回驾仙风顺。十二楼上人，笙歌沸天引。裴回扶桑路，白日生离恨。青鸟更不来，麻姑断书信。乃知东海水，清浅谁能问。阆峰绮阁几千丈，瑶水西流十二城。曾见周灵王太子，碧桃花下自吹笙。
李绅|柳二首|陶令门前罥接篱，亚夫营里拂朱旗。人事推移无旧物，年年春至绿垂丝。千条垂柳拂金丝，日暖牵风叶学眉。愁见花飞狂不定，还同轻薄五陵儿。
刘言史|王中丞宅夜观舞胡腾（王中丞武俊也）|石国胡儿人见少，蹲舞尊前急如鸟。织成蕃帽虚顶尖，细氎胡衫双袖小。手中抛下蒲萄盏，西顾忽思乡路远。跳身转毂宝带鸣，弄脚缤纷锦靴软。四座无言皆瞪目，横笛琵琶遍头促。乱腾新毯雪朱毛，傍拂轻花下红烛。酒阑舞罢丝管绝，木槿花西见残月。
白居易|寄韬光禅师|一山门作两山门，两寺原从一寺分。东涧水流西涧水，南山云起北山云。前台花发后台见，上界钟声下界闻。遥想吾师行道处，天香桂子落纷纷。
白居易|阴雨|润叶濡枝浃四方，浓云来去势何长。旷然寰宇清风满，救旱功高暑气凉。
白居易|闰九月九日独饮|黄花丛畔绿尊前，犹有些些旧管弦。偶遇闰秋重九日，东篱独酌一陶然。自从九月持斋戒，不醉重阳十五年。
白居易|听歌六绝句。离别难|绿杨陌上送行人，马去车回一望尘。不觉别时红泪尽，归来无泪可沾巾。
白居易|自咏|须白面微红，醺醺半醉中。百年随手过，万事转头空。卧疾瘦居士，行歌狂老翁。仍闻好事者，将我画屏风。
白居易|风雪中作|岁暮风动地，夜寒雪连天。老夫何处宿，暖帐温炉前。两重褐绮衾，一领花茸毡。粥熟呼不起，日高安稳眠。是时心与身，了无闲事牵。以此度风雪，闲居来六年。忽思远游客，复想早朝士。蹋冻侵夜行，凌寒未明起。心为身君父，身为心臣子。不得身自由，皆为心所使。我心既知足，
白居易|六年秋重题白莲|素房含露玉冠鲜，绀叶摇风钿扇圆。本是吴州供进藕，今为伊水寄生莲。移根到此三千里，结子经今六七年。不独池中花故旧，兼乘旧日采花船。
白居易|对琴待月|竹院新晴夜，松窗未卧时。共琴为老伴，与月有秋期。玉轸临风久，金波出雾迟。幽音待清景，唯是我心知。
白居易|杭州回舫|自别钱塘山水后，不多饮酒懒吟诗。欲将此意凭回棹，报与西湖风月知。
白居易|中隐|大隐住朝市，小隐入丘樊。丘樊太冷落，朝市太嚣喧。不如作中隐，隐在留司官。似出复似处，非忙亦非闲。不劳心与力，又免饥与寒。终岁无公事，随月有俸钱。君若好登临，城南有秋山。君若爱游荡，城东有春园。君若欲一醉，时出赴宾筵。洛中多君子，可以恣欢言。君若欲高卧，
白居易|和微之四月一日作|四月一日天，花稀叶阴薄。泥新燕影忙，蜜熟蜂声乐。麦风低冉冉，稻水平漠漠。芳节或蹉跎，游心稍牢落。春华信为美，夏景亦未恶。飐浪嫩青荷，重栏晚红药。吴宫好风月，越郡多楼阁。两地诚可怜，其奈久离索。
白居易|夜归|半醉闲行湖岸东，马鞭敲镫辔珑璁。万株松树青山上，十里沙堤明月中。楼角渐移当路影，潮头欲过满江风。归来未放笙歌散，画戟门开蜡烛红。
白居易|送客归京|水陆四千里，何时归到秦？舟辞三峡雨，马入九衢尘。有酒留行客，无书寄贵人。唯凭远传语，好在曲江春。
白居易|醉吟二首|空王百法学未得，姹女丹砂烧即飞。事事无成身老也，醉乡不去欲何归。两鬓千茎新似雪，十分一醆欲如泥。酒狂又引诗魔发，日午悲吟到日西。
白居易|风雨晚泊|苦竹林边芦苇丛，停舟一望思无穷。青苔扑地连春雨，白浪掀天尽日风。忽忽百年行欲半，茫茫万事坐成空。此生飘荡何时定，一缕鸿毛天地中。
白居易|山枇杷|深山老去惜年华，况对东溪野枇杷。火树风来翻绛焰，琼枝日出晒红纱。回看桃李都无色，映得芙蓉不是花。争奈结根深石底，无因移得到人家。
白居易|梦旧|别来老大苦修道，炼得离心成死灰。平生忆念消磨尽，昨夜因何入梦来。
白居易|王昭君二首（时年十七）|满面胡沙满鬓风，眉销残黛脸销红。愁苦辛勤憔悴尽，如今却似画图中。汉使却回凭寄语，黄金何日赎蛾眉。君王若问妾颜色，莫道不如宫里时。
白居易|和梦游春诗一百韵|昔君梦游春，梦游仙山曲。怳若有所遇，似惬平生欲。因寻菖蒲水，渐入桃花谷。到一红楼家，爱之看不足。池流渡清泚，草嫩蹋绿蓐。门柳暗全低，檐樱红半熟。转行深深院，过尽重重屋。乌龙卧不惊，青鸟飞相逐。渐闻玉珮响，始辨珠履躅。遥见窗下人，娉婷十五六。霞光抱明月，
白居易|酬和元九东川路诗十二首。江岸梨花|梨花有思缘和叶，一树江头恼杀君。最似孀闺少年妇，白妆素袖碧纱裙。
白居易|长安早春旅怀|轩车歌吹喧都邑，中有一人向隅立。夜深明月卷帘愁，日暮青山望乡泣。风吹新绿草芽坼，雨洒轻黄柳条湿。此生知负少年春，不展愁眉欲三十。
白居易|负冬日|杲杲冬日出，照我屋南隅。负暄闭目坐，和气生肌肤。初似饮醇醪，又如蛰者苏。外融百骸畅，中适一念无。旷然忘所在，心与虚空俱。
白居易|我身|我身何所似，似彼孤生蓬。秋霜剪根断，浩浩随长风。昔游秦雍间，今落巴蛮中。昔为意气郎，今作寂寥翁。外貌虽寂寞，中怀颇冲融。赋命有厚薄，委心任穷通。通当为大鹏，举翅摩苍穹。穷则为鹪鹩，一枝足自容。苟知此道者，身穷心不穷。
白居易|寄元九|一病经四年，亲朋书信断。穷通合易交，自笑知何晚。元君在荆楚，去日唯云远。彼独是何人，心如石不转。忧我贫病身，书来唯劝勉。上言少愁苦，下道加餐饭。怜君为谪吏，穷薄家贫褊。三寄衣食资，数盈二十万。岂是贪衣食，感君心缱绻。念我口中食，分君身上暖。不因身病久，
白居易|早秋曲江感怀|离离暑云散，袅袅凉风起。池上秋又来，荷花半成子。朱颜易销歇，白日无穷已。人寿不如山，年光忽于水。青芜与红蓼，岁岁秋相似。去岁此悲秋，今秋复来此。
白居易|村雪夜坐|南窗背灯坐，风霰暗纷纷。寂寞深村夜，残雁雪中闻。
白居易|古冢狐－戒艳色也|古冢狐，妖且老，化为妇人颜色好。头变云鬟面变妆，大尾曳作长红裳。徐徐行傍荒村路，日欲暮时人静处。或歌或舞或悲啼，翠眉不举花颜低。忽然一笑千万态，见者十人八九迷。假色迷人犹若是，真色迷人应过此。彼真此假俱迷人，人心恶假贵重真。狐假女妖害犹浅，一朝一夕迷人眼。
白居易|七德舞－美拨乱，陈王业也|七德舞，七德歌，传自武德至元和。元和小臣白居易，观舞听歌知乐意，乐终稽首陈其事。太宗十八举义兵，白旄黄钺定两京。擒充戮窦四海清，二十有四功业成。二十有九即帝位，三十有五致太平。功成理定何神速，速在推心置人腹。亡卒遗骸散帛收，饥人卖子分金赎。魏徵梦见子夜泣，
白居易|和答诗十首。和松树|亭亭山上松，一一生朝阳。森耸上参天，柯条百尺长。漠漠尘中槐，两两夹康庄。婆娑低覆地，枝干亦寻常。八月白露降，槐叶次第黄。岁暮满山雪，松色郁青苍。彼如君子心，秉操贯冰霜。此如小人面，变态随炎凉。共知松胜槐，诚欲栽道傍。粪土种瑶草，瑶草终不芳。尚可以斧斤，
白居易|秦中吟十首。伤友（又云伤苦节士。一作胶漆契）|陋巷孤寒士，出门苦恓恓.虽云志气高，岂免颜色低。平生同门友，通籍在金闺。曩者胶漆契，迩来云雨睽。正逢下朝归，轩骑五门西。是时天久阴，三日雨凄凄。蹇驴避路立，肥马当风嘶。回头忘相识，占道上沙堤。昔年洛阳社，贫贱相提携。今日长安道，对面隔云泥。近日多如此，
白居易|秦中吟十首。议婚（一作贫家女）|天下无正声，悦耳即为娱。人间无正色，悦目即为姝。颜色非相远，贫富则有殊。贫为时所弃，富为时所趋。红楼富家女，金缕绣罗襦。见人不敛手，娇痴二八初。母兄未开口，已嫁不须臾。绿窗贫家女，寂寞二十馀。荆钗不直钱，衣上无真珠。几回人欲聘，临日又踟蹰。主人会良媒，
白居易|初入太行路|天冷日不光，太行峰苍莽。尝闻此中险，今我方独往。马蹄冻且滑，羊肠不可上。若比世路难，犹自平于掌。
白居易|题海图屏风（元和己丑年作）|海水无风时，波涛安悠悠。鳞介无小大，遂性各沉浮。突兀海底鳌，首冠三神丘。钓网不能制，其来非一秋。或者不量力，谓兹鳌可求。赑屃牵不动，纶绝沉其钩。一鳌既顿颔，诸鳌齐掉头。白涛与黑浪，呼吸绕咽喉。喷风激飞廉，鼓波怒阳侯。鲸鲵得其便，张口欲吞舟。万里无活鳞，
元稹|夜别筵|夜长酒阑灯花长，灯花落地复落床。似我别泪三四行，滴君满坐之衣裳。与君别后泪痕在，年年著衣心莫改。
元稹|使东川。南秦雪|帝城寒尽临寒食，骆谷春深未有春。才见岭头云似盖，已惊岩下雪如尘。千峰笋石千株玉，万树松萝万朵银。飞鸟不飞猿不动，青骢御史上南秦。
李贺|月漉漉篇|月漉漉，波烟玉。莎青桂花繁，芙蓉别江木。粉态袷罗寒，雁羽铺烟湿。谁能看石帆，乘船镜中入。秋白鲜红死，水香莲子齐。挽菱隔歌袖，绿刺罥银泥。
李贺|秋凉诗，寄正字十二兄|闭门感秋风，幽姿任契阔。大野生素空，天地旷肃杀。露光泣残蕙，虫响连夜发。房寒寸辉薄，迎风绛纱折。披书古芸馥，恨唱华容歇。百日不相知，花光变凉节。弟兄谁念虑，笺翰既通达。青袍度白马，草简奏东阙。梦中相聚笑，觉见半床月。长思剧寻环，乱忧抵覃葛。
李贺|湘妃|筠竹千年老不死，长伴秦娥盖湘水。蛮娘吟弄满寒空，九山静绿泪花红。离鸾别凤烟梧中，巫云蜀雨遥相通。幽愁秋气上青枫，凉夜波间吟古龙。
卢仝|新月|仙宫云箔卷，露出玉帘钩。清光无所赠，相忆凤凰楼。
卢仝|月蚀诗|新天子即位五年，岁次庚寅，斗柄插子，律调黄钟。森森万木夜僵立，寒气赑屃顽无风。烂银盘从海底出，出来照我草屋东。天色绀滑凝不流，冰光交贯寒曈曨。初疑白莲花，浮出龙王宫。八月十五夜，比并不可双。此时怪事发，有物吞食来。轮如壮士斧斫坏，桂似雪山风拉摧。百炼镜，
张籍|山禽|山禽毛如白练带，栖我庭前栗树枝。猕猴半夜来取栗，一双中林向月飞。
张籍|南归|促促念道路，四支不常宁。行车未及家，天外非尽程。骨肉待我欢，乡里望我荣。岂知东与西，憔悴竟无成。人言苦夜长，穷者不念明。惧离其寝寐，百忧伤性灵。世道多险薄，相劝毕中诚。远游无知音，不如商贾行。达人有常志，愚夫劳所营。旧山行去远，言归乐此生。
孟郊|烂柯石|仙界一日内，人间千载穷。双棋未遍局，万物皆为空。樵客返归路，斧柯烂从风。唯馀石桥在，犹自凌丹虹。
孟郊|赠别崔纯亮|食荠肠亦苦，强歌声无欢。出门即有碍，谁谓天地宽。有碍非遐方，长安大道傍。小人智虑险，平地生太行。镜破不改光，兰死不改香。始知君子心，交久道益彰。君心与我怀，离别俱回遑。譬如浸蘖泉，流苦已日长。忍泣目易衰，忍忧形易伤。项籍岂不壮，贾生岂不良。当其失意时，
孟郊|落第|晓月难为光，愁人难为肠。谁言春物荣，独见叶上霜。雕鹗失势病，鹪鹩假翼翔。弃置复弃置，情如刀剑伤。
吕温|孟冬蒲津关河亭作|息驾非穷途，未济岂迷津。独立大河上，北风来吹人。雪霜自兹始，草木当更新。严冬不肃杀，何以见阳春。
吕温|宗礼欲往桂州苦雨因以戏赠|农人辛苦绿苗齐，正爱梅天水满堤。知汝使车行意速，但令骢马著鄣泥。
崔护|晚鸡|黯黯严城罢鼓鼙，数声相续出寒栖。不嫌惊破纱窗梦，却恐为奴半夜啼。
张仲素|春游曲三首|烟柳飞轻絮，风榆落小钱。濛濛百花里，罗绮竞秋千。骋望登香阁，争高下砌台。林间踏青去，席上寄笺来。行乐三春节，林花百和香。当年重意气，先占斗鸡场。
刘禹锡|杨柳枝|杨子江头烟景迷，隋家宫树拂金堤。嵯峨犹有当时色，半蘸波中水鸟栖。
刘禹锡|踏歌词四首（第二首一作张籍《无题诗》）|春江月出大堤平，堤上女郎连袂行。唱尽新词欢不见，红霞映树鹧鸪鸣。桃蹊柳陌好经过，灯下妆成月下歌。为是襄王故宫地，至今犹自细腰多。新词宛转递相传，振袖倾鬟风露前。月落乌啼云雨散，游童陌上拾花钿。日暮江头闻竹枝，南人行乐北人悲。自从雪里唱新曲，直到三春花尽时。
刘禹锡|和牛相公游南庄醉后寓言戏赠乐天兼见示|城外园林初夏天，就中野趣在西偏。蔷薇乱发多临水，鸂鶒双游不避船。水底远山云似雪，桥边平岸草如烟。白家唯有杯觞兴，欲把头盘打少年。
刘禹锡|答白刑部闻新蝉|蝉声未发前，已自感流年。一入凄凉耳，如闻断续弦。晴清依露叶，晚急畏霞天。何事秋卿咏，逢时亦悄然。
刘禹锡|昼居池上亭独吟|日午树阴正，独吟池上亭。静看蜂教诲，闲想鹤仪形。法酒调神气，清琴入性灵。浩然机已息，几杖复何铭。
柳宗元|咏三良|束带值明后，顾盼流辉光。一心在陈力，鼎列夸四方。款款效忠信，恩义皎如霜。生时亮同体，死没宁分张。壮躯闭幽隧，猛志填黄肠。殉死礼所非，况乃用其良。霸基弊不振，晋楚更张皇。疾病命固乱，魏氏言有章。从邪陷厥父，吾欲讨彼狂。
柳宗元|杨白花|杨白花，风吹渡江水。坐令宫树无颜色，摇荡春光千万里。茫茫晓日下长秋，哀歌未断城鸦起。
柳宗元|湘岸移木芙蓉植龙兴精舍|有美不自蔽，安能守孤根。盈盈湘西岸，秋至风霜繁。丽影别寒水，浓芳委前轩。芰荷谅难杂，反此生高原。
柳宗元|郊居岁暮|屏居负山郭，岁暮惊离索。野迥樵唱来，庭空烧烬落。世纷因事远，心赏随年薄。默默谅何为，徒成今与昨。
柳宗元|长沙驿前南楼感旧 / 昔与德公别于此|海鹤一为别，存亡三十秋。今来数行泪，独上驿南楼。
柳宗元|初秋夜坐赠吴武陵|稍稍雨侵竹，翻翻鹊惊丛。美人隔湘浦，一夕生秋风。积雾杳难极，沧波浩无穷。相思岂云远，即席莫与同。若人抱奇音，朱弦縆枯桐。清商激西颢，泛滟凌长空。自得本无作，天成谅非功。希声閟大朴，聋俗何由聪。
欧阳詹|塞上行|闻说胡兵欲利秋，昨来投笔到营州。骁雄已许将军用，边塞无劳天子忧。
韩愈|赠别元十八协律六首（桂林伯，桂管观察使裴行立也）|知识久去眼，吾行其既远。瞢瞢莫訾省，默默但寝饭。子兮何为者，冠珮立宪宪。何氏之从学，兰蕙已满畹。于何玩其光，以至岁向晚。治惟尚和同，无俟于謇謇。或师绝学贤，不以艺自挽。子兮独如何，能自媚婉娩。金石出声音，宫室发关楗。何人识章甫，而知骏蹄踠.惜乎吾无居，
羊士谔|酬彭州萧使君秋中言怀|右职移青绶，雄藩拜紫泥。江回玉垒下，气爽锦城西。皋鹤惊秋律，琴乌怨夜啼。离居同舍念，宿昔奉金闺。
王建|秋夜|夜久叶露滴，秋虫入户飞。卧多骨髓冷，起覆旧绵衣。
王建|村居即事|休看小字大书名，向日持经眼却明。时过无心求富贵，身闲不梦见公卿。因寻寺里薰辛断，自别城中礼数生。斜月照房新睡觉，西峰半夜鹤来声。
戴叔伦|春怨|金鸭香消欲断魂，梨花春雨掩重门。欲知别后相思意，回看罗衣积泪痕。
戴叔伦|偶成|野水连天碧，峰峦入海青。沧浪者谁子，一曲醉中听。
戴叔伦|哭朱放|几年湖海挹馀芳，岂料兰摧一夜霜。人世空传名耿耿，泉台杳隔路茫茫。碧窗月落琴声断，华表云深鹤梦长。最是不堪回首处，九泉烟冷树苍苍。
戴叔伦|暮春感怀|杜宇声声唤客愁，故园何处此登楼。落花飞絮成春梦，剩水残山异昔游。歌扇多情明月在，舞衣无意彩云收。东皇去后韶华尽，老圃寒香别有秋。四十无闻懒慢身，放情丘壑任天真。悠悠往事杯中物，赫赫时名扇外尘。短策看云松寺晚，疏帘听雨草堂春。山花水鸟皆知己，百遍相过不厌贫。
顾况|王郎中妓席五咏。舞|汗浥新装画不成，丝催急节舞衣轻。落花绕树疑无影，回雪从风暗有情。
顾况|弹琴谷|谷中谁弹琴，琴响谷冥寂。因君扣商调，草虫惊暗壁。
顾况|题元阳观旧读书房赠李范|此观十年游，此房千里宿。还来旧窗下，更取君书读。
顾况|洛阳早春|何地避春愁，终年忆旧游。一家千里外，百舌五更头。客路偏逢雨，乡山不入楼。故园桃李月，伊水向东流。
顾况|悲歌二（一作《悲歌》，一作《短歌行》）|我欲升天天隔霄，我欲渡水水无桥。我欲上山山路险，我欲汲井井泉遥。越人翠被今何夕，独立沙边江草碧。紫燕西飞欲寄书，白云何处逢来客。
顾况|从军行二首|弭节结徒侣，速征赴龙城。单于近突围，烽燧屡夜惊。长弓挽满月，剑华霜雪明。远道百草殒，峭觉寒风生。风寒欲砭肌，争奈裘袄轻。回首家不见，候雁空中鸣。笳奏遝以哀，肃肃趣严程。寄语塞外胡，拥骑休横行。少年胆气粗，好勇万人敌。仗剑出门去，三边正艰厄。怒目时一呼，
赵徵明|思归（一作古离别）|为别未几日，去日如三秋。犹疑望可见，日日上高楼。惟见分手处，白蘋满芳洲。寸心宁死别，不忍生离忧。
柳中庸|凉州曲二首|关山万里远征人，一望关山泪满巾。青海戍头空有月，黄沙碛里本无春。高槛连天望武威，穷阴拂地戍金微。九城弦管声遥发，一夜关山雪满飞。
刘方平|望夫石|佳人成古石，藓驳覆花黄。犹有春山杏，枝枝似薄妆。
刘方平|巫山神女|神女藏难识，巫山秀莫群。今宵为大雨，昨日作孤云。散漫愁巴峡，徘徊恋楚君。先王为立庙，春树几氛氲。
韩翃|赠李翼|王孙别舍拥朱轮，不羡空名乐此身。门外碧潭春洗马，楼前红烛夜迎人。
韩翃|送客之江宁|春流送客不应赊，南入徐州见柳花。朱雀桥边看淮水，乌衣巷里问王家。千闾万井无多事，辟户开门向山翠。楚云朝下石头城，江燕双飞瓦棺寺。吴士风流甚可亲，相逢嘉赏日应新。从来此地夸羊酪，自有莼羹定却人。
钱起|江行无题一百首（一作钱珝诗）|倾酒向涟漪，乘流东去时。寸心同尺璧，投此报冯夷。江曲全萦楚，云飞半自秦。岘山回首望，如别故关人。浦烟函夜色，冷日转秋旻.自有沈碑石，清光不照人。楚岸云空合，楚城人不来。只今谁善舞，莫恨发阳台。行背青山郭，吟当白露秋。风流无屈宋，空咏古荆州。晚来渔父喜，
杜甫|九日登梓州城|客心惊暮序，宾雁下襄州。共赏重阳节，言寻戏马游。湖风秋戍柳，江雨暗山楼。且酌东篱菊，聊祛南国愁。
杜甫|昼梦|二月饶睡昏昏然，不独夜短昼分眠。桃花气暖眼自醉，春渚日落梦相牵。故乡门巷荆棘底，中原君臣豺虎边。安得务农息战斗，普天无吏横索钱。
杜甫|雨晴|雨时山不改，晴罢峡如新。天路看殊俗，秋江思杀人。有猿挥泪尽，无犬附书频。故国愁眉外，长歌欲损神。
杜甫|江上|江上日多雨，萧萧荆楚秋。高风下木叶，永夜揽貂裘。勋业频看镜，行藏独倚楼。时危思报主，衰谢不能休。
杜甫|雷|巫峡中宵动，沧江十月雷。龙蛇不成蛰，天地划争回。却碾空山过，深蟠绝壁来。何须妒云雨，霹雳楚王台。
杜甫|南极|南极青山众，西江白谷分。古城疏落木，荒戍密寒云。岁月蛇常见，风飙虎或闻。近身皆鸟道，殊俗自人群。睥睨登哀柝，矛弧照夕曛。乱离多醉尉，愁杀李将军。
杜甫|卜居|归羡辽东鹤，吟同楚执珪。未成游碧海，著处觅丹梯。云障宽江左，春耕破瀼西。桃红客若至，定似昔人迷。
杜甫|春归|苔径临江竹，茅檐覆地花。别来频甲子，倏忽又春华。倚杖看孤石，倾壶就浅沙。远鸥浮水静，轻燕受风斜。世路虽多梗，吾生亦有涯。此身醒复醉，乘兴即为家。
杜甫|山馆（一作移居公安山馆，编入江陵诗后）|南国昼多雾，北风天正寒。路危行木杪，身远宿云端。山鬼吹灯灭，厨人语夜阑。鸡鸣问前馆，世乱敢求安。
杜甫|江头四咏。丁香|丁香体柔弱，乱结枝犹垫。细叶带浮毛，疏花披素艳。深栽小斋后，庶近幽人占。晚堕兰麝中，休怀粉身念。
杜甫|从韦二明府续处觅绵竹|华轩蔼蔼他年到，绵竹亭亭出县高。江上舍前无此物，幸分苍翠拂波涛。
杜甫|路逢襄阳杨少府入城戏呈杨员外绾|寄语杨员外，山寒少茯苓。归来稍暄暖，当为劚青冥。翻动神仙窟，封题鸟兽形。兼将老藤杖，扶汝醉初醒。
杜甫|陪李金吾花下饮|胜地初相引，余行得自娱。见轻吹鸟毳，随意数花须。细草称偏坐，香醪懒再酤。醉归应犯夜，可怕李金吾。
杜甫|送裴二虬作尉永嘉|孤屿亭何处，天涯水气中。故人官就此，绝境与谁同。隐吏逢梅福，看山忆谢公。扁舟吾已僦，把钓待秋风。
杜甫|赠特进汝阳王二十韵|特进群公表，天人夙德升。霜蹄千里骏，风翮九霄鹏。服礼求毫发，惟忠忘寝兴。圣情常有眷，朝退若无凭。仙醴来浮蚁，奇毛或赐鹰。清关尘不杂，中使日相乘。晚节嬉游简，平居孝义称。自多亲棣萼，谁敢问山陵。学业醇儒富，辞华哲匠能。笔飞鸾耸立，章罢凤鶱腾。
杜甫|君不见，简苏徯|君不见道边废弃池，君不见前者摧折桐。百年死树中琴瑟，一斛旧水藏蛟龙。丈夫盖棺事始定，君今幸未成老翁，何恨憔悴在山中。深山穷谷不可处，霹雳魍魉兼狂风。
杜甫|遣怀|昔我游宋中，惟梁孝王都。名今陈留亚，剧则贝魏俱。邑中九万家，高栋照通衢。舟车半天下，主客多欢娱。白刃雠不义，黄金倾有无。杀人红尘里，报答在斯须。忆与高李辈，论交入酒垆。两公壮藻思，得我色敷腴。气酣登吹台，怀古视平芜。芒砀云一去，雁鹜空相呼。先帝正好武，
杜甫|负薪行|夔州处女发半华，四十五十无夫家。更遭丧乱嫁不售，一生抱恨堪咨嗟。土风坐男使女立，应当门户女出入。十犹八九负薪归，卖薪得钱应供给。至老双鬟只垂颈，野花山叶银钗并。筋力登危集市门，死生射利兼盐井。面妆首饰杂啼痕，地褊衣寒困石根。若道巫山女粗丑，何得此有昭君村。
杜甫|四松|四松初移时，大抵三尺强。别来忽三载，离立如人长。会看根不拔，莫计枝凋伤。幽色幸秀发，疏柯亦昂藏。所插小藩篱，本亦有堤防。终然掁拨损，得吝千叶黄。敢为故林主，黎庶犹未康。避贼今始归，春草满空堂。览物叹衰谢，及兹慰凄凉。清风为我起，洒面若微霜。足以送老姿，
杜甫|桥陵诗三十韵，因呈县内诸官|先帝昔晏驾，兹山朝百灵。崇冈拥象设，沃野开天庭。即事壮重险，论功超五丁。坡陀因厚地，却略罗峻屏。云阙虚冉冉，风松肃泠泠。石门霜露白，玉殿莓苔青。宫女晚知曙，祠官朝见星。空梁簇画戟，阴井敲铜瓶。中使日夜继，惟王心不宁。岂徒恤备享，尚谓求无形。孝理敦国政，
高适|夜别韦司士|高馆张灯酒复清，夜钟残月雁归声。只言啼鸟堪求侣，无那春风欲送行。黄河曲里沙为岸，白马津边柳向城。莫怨他乡暂离别，知君到处有逢迎。
高适|塞上|东出卢龙塞，浩然客思孤。亭堠列万里，汉兵犹备胡。边尘涨北溟，虏骑正南驱。转斗岂长策，和亲非远图。惟昔李将军，按节出皇都。总戎扫大漠，一战擒单于。常怀感激心，愿效纵横谟。倚剑欲谁语，关河空郁纡。
岑参|过燕支寄杜位|燕支山西酒泉道，北风吹沙卷白草。长安遥在日光边，忆君不见令人老。
岑参|蜀葵花歌|昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。
岑参|送王大昌龄赴江宁|对酒寂不语，怅然悲送君。明时未得用，白首徒攻文。泽国从一官，沧波几千里。群公满天阙，独去过淮水。旧家富春渚，尝忆卧江楼。自闻君欲行，频望南徐州。穷巷独闭门，寒灯静深屋。北风吹微雪，抱被肯同宿。君行到京口，正是桃花时。舟中饶孤兴，湖上多新诗。潜虬且深蟠，
韦应物|长安道|汉家宫殿含云烟，两宫十里相连延。晨霞出没弄丹阙，春雨依微自甘泉。春雨依微春尚早，长安贵游爱芳草。宝马横来下建章，香车却转避驰道。贵游谁最贵，卫霍世难比。何能蒙主恩，幸遇边尘起。归来甲第拱皇居，朱门峨峨临九衢。中有流苏合欢之宝帐，一百二十凤凰罗列含明珠。
韦应物|夏至避暑北池|昼晷已云极，宵漏自此长。未及施政教，所忧变炎凉。公门日多暇，是月农稍忙。高居念田里，苦热安可当。亭午息群物，独游爱方塘。门闭阴寂寂，城高树苍苍。绿筠尚含粉，圆荷始散芳。于焉洒烦抱，可以对华觞。
韦应物|淮上遇洛阳李主簿|结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘归游！
李白|邹衍谷|燕谷无暖气，穷岩闭严阴。邹子一吹律，能回天地心。
李白|别内赴征三首|王命三征去未还，明朝离别出吴关。白玉高楼看不见，相思须上望夫山。出门妻子强牵衣，问我西行几日归。归时倘佩黄金印，莫学苏秦不下机。翡翠为楼金作梯，谁人独宿倚门啼。夜坐寒灯连晓月，行行泪尽楚关西。
李白|咏槿|园花笑芳年，池草艳春色。犹不如槿花，婵娟玉阶侧。芬荣何夭促，零落在瞬息。岂若琼树枝，终岁长翕赩。
李白|观元丹丘坐巫山屏风|昔游三峡见巫山，见画巫山宛相似。疑是天边十二峰，飞入君家彩屏里。寒松萧瑟如有声，阳台微茫如有情。锦衾瑶席何寂寂，楚王神女徒盈盈。高咫尺，如千里，翠屏丹崖粲如绮。苍苍远树围荆门，历历行舟泛巴水。水石潺湲万壑分，烟光草色俱氛氲。溪花笑日何年发，江客听猿几岁闻。
李白|重忆一首|欲向江东去，定将谁举杯。稽山无贺老，却棹酒船回。
李白|鲁中都东楼醉起作|昨日东楼醉，还应倒接蓠，阿谁扶上马，不省下楼时。
李白|陪宋中丞武昌夜饮怀古|清景南楼夜，风流在武昌。庾公爱秋月，乘兴坐胡床。龙笛吟寒水，天河落晓霜。我心还不浅，怀古醉馀觞。
李白|过崔八丈水亭|高阁横秀气，清幽并在君。檐飞宛溪水，窗落敬亭云。猿啸风中断，渔歌月里闻。闲随白鸥去，沙上自为群。
李白|送杨山人归嵩山|我有万古宅，嵩阳玉女峰。长留一片月，挂在东溪松。尔去掇仙草，菖蒲花紫茸。岁晚或相访，青天骑白龙。
李白|春日归山，寄孟浩然|朱绂遗尘境，青山谒梵筵。金绳开觉路，宝筏度迷川。岭树攒飞栱，岩花覆谷泉。塔形标海月，楼势出江烟。香气三天下，钟声万壑连。荷秋珠已满，松密盖初圆。鸟聚疑闻法，龙参若护禅。愧非流水韵，叨入伯牙弦。
李白|赠从弟南平太守之遥二首|少年不得意，落魄无安居。愿随任公子，欲钓吞舟鱼。常时饮酒逐风景，壮心遂与功名疏。兰生谷底人不锄，云在高山空卷舒。汉家天子驰驷马，赤军蜀道迎相如。天门九重谒圣人，龙颜一解四海春。彤庭左右呼万岁，拜贺明主收沉沦。翰林秉笔回英眄，麟阁峥嵘谁可见。承恩初入银台门，
李白|高句骊|金花折风帽，白马小迟回。翩翩舞广袖，似鸟海东来。
李白|来日大难|来日一身，携粮负薪。道长食尽，苦口焦唇。今日醉饱，乐过千春。仙人相存，诱我远学。海凌三山，陆憩五岳。乘龙天飞，目瞻两角。授以仙药，金丹满握。蟪蛄蒙恩，深愧短促。思填东海，强衔一木。道重天地，轩师广成。蝉翼九五，以求长生。下士大笑，如苍蝇声。
李白|荆州歌|白帝城边足风波，瞿塘五月谁敢过。荆州麦熟茧成蛾，缲丝忆君头绪多。拨谷飞鸣奈妾何。
李白|上云乐|金天之西，白日所没。康老胡雏，生彼月窟。巉岩容仪，戍削风骨。碧玉炅炅双目瞳，黄金拳拳两鬓红。华盖垂下睫，嵩岳临上唇。不睹诡谲貌，岂知造化神。大道是文康之严父，元气乃文康之老亲。抚顶弄盘古，推车转天轮。云见日月初生时，铸冶火精与水银。阳乌未出谷，顾兔半藏身。
孟浩然|同储十二洛阳道中作|珠弹繁华子，金羁游侠人。酒酣白日暮，走马入红尘。
孟浩然|九日怀襄阳|去国似如昨，倏然经杪秋。岘山不可见，风景令人愁。谁采篱下菊，应闲池上楼。宜城多美酒，归与葛强游。
孟浩然|洗然弟竹亭|吾与二三子，平生结交深。俱怀鸿鹄志，昔有鶺鴒心。逸气假毫翰，清风在竹林。达是酒中趣，琴上偶然音。
张巡|守睢阳作|接战春来苦，孤城日渐危。合围侔月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。
孟云卿|行路难|君不见高山万仞连苍旻，天长地久成埃尘。君不见长松百尺多劲节，狂风暴雨终摧折。古今何世无圣贤，吾爱伯阳真乃天。金堂玉阙朝群仙，拍手东海成桑田。海中之水慎勿枯，乌鸢啄蚌伤明珠。行路难，艰险莫踟蹰。
刘长卿|游休禅师双峰寺|双扉碧峰际，遥向夕阳开。飞锡方独往，孤云何事来。寒潭映白月，秋雨上青苔。相送东郊外，羞看骢马回。
刘长卿|送灵澈上人归嵩阳兰若|南地随缘久，东林几岁空。暮山门独掩，春草路难通。作梵连松韵，焚香入桂丛。唯将旧瓶钵，却寄白云中。
常建|泊舟盱眙|泊舟淮水次，霜降夕流清。夜久潮侵岸，天寒月近城。平沙依雁宿，候馆听鸡鸣。乡国云霄外，谁堪羁旅情。
常建|江上琴兴|江上调玉琴，一弦清一心。泠泠七弦遍，万木澄幽阴。能使江月白，又令江水深。始知梧桐枝，可以徽黄金。
王昌龄|重别李评事|莫道秋江离别难，舟船明日是长安。吴姬缓舞留君醉，随意青枫白露寒。
王昌龄|万岁楼|江上巍巍万岁楼，不知经历几千秋。年年喜见山长在，日日悲看水独流。猿狖何曾离暮岭，鸬鹚空自泛寒洲。谁堪登望云烟里，向晚茫茫发旅愁。
王昌龄|琴|孤桐秘虚鸣，朴素传幽真。仿佛弦指外，遂见初古人。意远风雪苦，时来江山春。高宴未终曲，谁能辨经纶。
王昌龄|秋兴|日暮西北堂，凉风洗修木。著书在南窗，门馆常肃肃。苔草延古意，视听转幽独。或问余所营，刈黍就寒谷。
王昌龄|越女（《乐府诗集》作《采莲曲》）|越女作桂舟，还将桂为楫。湖上水渺漫，清江不可涉。摘取芙蓉花，莫摘芙蓉叶。将归问夫婿，颜色何如妾。
储光羲|临江亭五咏|晋家南作帝，京镇北为关。江水中分地，城楼下带山。金陵事已往，青盖理无还。落日空亭上，愁看龙尾湾。山横小苑前，路尽大江边。此地兴王业，无如宋主贤。潮生建业水，风散广陵烟。直望清波里，只言别有天。城头落暮晖，城外捣秋衣。江水青云挹，芦花白雪飞。南州王气疾，
李颀|送刘昱|八月寒苇花，秋江浪头白。北风吹五两，谁是浔阳客。鸬鹚山头微雨晴，扬州郭里暮潮生。行人夜宿金陵渚，试听沙边有雁声。
李颀|少室雪晴送王宁|少室众峰几峰别，一峰晴见一峰雪。隔城半山连青松，素色峨峨千万重。过景斜临不可道，白云欲尽难为容。行人与我玩幽境，北风切切吹衣冷。惜别浮桥驻马时，举头试望南山岭。
王维|齐州送祖二（一作送别）|送君南浦泪如丝，君向东州使我悲。为报故人憔悴尽，如今不似洛阳时。
王维|皇甫岳云溪杂题五首。萍池|春池深且广，会待轻舟回。靡靡绿萍合，垂杨扫复开。
王维|送方尊师归嵩山|仙官欲往九龙潭，旄节朱幡倚石龛。山压天中半天上，洞穿江底出江南。瀑布杉松常带雨，夕阳苍翠忽成岚。借问迎来双白鹤，已曾衡岳送苏耽。
王维|大同殿柱产玉芝龙池上有庆云神光照殿百官共睹…即事|欲笑周文歌宴镐，遥轻汉武乐横汾。岂知玉殿生三秀，讵有铜池出五云。陌上尧樽倾北斗，楼前舜乐动南薰。共欢天意同人意，万岁千秋奉圣君。
王维|辋川闲居|一从归白社，不复到青门。时倚檐前树，远看原上村。青菰临水拔，白鸟向山翻。寂寞於陵子，桔槔方灌园。
王维|送友人归山歌二首（离骚题作山中人）|山寂寂兮无人，又苍苍兮多木。群龙兮满朝，君何为兮空谷。文寡和兮思深，道难知兮行独。悦石上兮流泉，与松间兮草屋。入云中兮养鸡，上山头兮抱犊。神与枣兮如瓜，虎卖杏兮收谷。愧不才兮妨贤，嫌既老兮贪禄。誓解印兮相从，何詹尹兮何卜。山中人兮欲归，云冥冥兮雨霏霏。
王维|答张五弟|终南有茅屋，前对终南山。终年无客常闭关，终日无心长自闲。不妨饮酒复垂钓，君但能来相往还。
王维|冬夜书怀|冬宵寒且永，夜漏宫中发。草白霭繁霜，木衰澄清月。丽服映颓颜，朱灯照华发。汉家方尚少，顾影惭朝谒。
王维|自大散以往深林密竹磴道盘曲四五十里至黄牛岭见黄花川|危径几万转，数里将三休。回环见徒侣，隐映隔林丘。飒飒松上雨，潺潺石中流。静言深溪里，长啸高山头。望见南山阳，白露霭悠悠。青皋丽已净，绿树郁如浮。曾是厌蒙密，旷然销人忧。
王维|送宇文太守赴宣城|寥落云外山，迢递舟中赏。铙吹发西江，秋空多清响。地迥古城芜，月明寒潮广。时赛敬亭神，复解罟师网。何处寄想思，南风摇五两。
崔国辅|子夜冬歌|寂寥抱冬心，裁罗又褧褧。夜久频挑灯，霜寒剪刀冷。
王湾|秋夜寓直即事怀赠萧令公裴侍郎兼通简南省诸友人|圣主万年兴，贤臣数载升。古灵传岳秀，宏量禀川澄。畿甸举长策，风霜秉直绳。出车遥俗震，登阁满朝称。赋简流亡辑，农安政理凭。还家新长幼，巡垄旧沟塍。忠梗大勋立，寰瀛堕业惩。焚香兼御史，悬镜委中丞。旟隼当朝立，台骢发郡乘。司徒汉家重，国典颍川征。云路俄平入，
王湾|晚春诣苏州敬赠武员外|苏台忆季常，飞棹历江乡。持此功曹掾，初离华省郎。贵门生礼乐，明代秉文章。嘉郡位先进，鸿儒名重扬。爰从姻娅贬，岂失忠信防。万里行骥足，十年暌凤翔。回迁翊元圣，入拜伫惟良。别业对南浦，群书满北堂。意深投辖盛，才重接筵光。陋学叨铅简，弱龄许翰场。神驰劳旧国，
王湾|奉和贺监林月清酌|华月当秋满，朝英假兴同。净林新霁入，规院小凉通。碎影行筵里，摇花落酒中。消宵凝爽意，并此助文雄。
贺知章|唐禅社首乐章。雍和|夙夜宥密，不敢宁宴。五齐既陈，八音在县。粢盛以絜，房俎斯荐。惟德惟馨，尚兹克遍。
李泌|奉和圣制重阳赐会聊示所怀|大唐造昌运，品物荷时成。乘秋逢令节，锡宴观群情。俯临秦山川，高会汉公卿。未追赤松子，且泛黄菊英。赓歌圣人作，海内同休明。
王琚|美女篇|东邻美女实名倡，绝代容华无比方。浓纤得中非短长，红素天生谁饰妆。桂楼椒阁木兰堂，绣户雕轩文杏梁。屈曲屏风绕象床，萎蕤翠帐缀香囊。玉台龙镜洞彻光，金炉沉烟酷烈芳。遥闻行佩音锵锵，含娇欲笑出洞房。二八三五闺心切，褰帘卷幔迎春节。清歌始发词怨咽，鸣琴一弄心断绝。
沈佺期|侍宴安乐公主新宅应制|皇家贵主好神仙，别业初开云汉边。山出尽如鸣凤岭，池成不让饮龙川。妆楼翠幌教春住，舞阁金铺借日悬。敬从乘舆来此地，称觞献寿乐钧天。
沈佺期|奉和圣制同皇太子游慈恩寺应制|肃肃莲花界，荧荧贝叶宫。金人来梦里，白马出城中。涌塔初从地，焚香欲遍空。天歌应春籥，非是为春风。
薛稷|秋日还京陕西十里作|驱车越陕郊，北顾临大河。隔河望乡邑，秋风水增波。西登咸阳途，日暮忧思多。傅岩既纡郁，首山亦嵯峨。操筑无昔老，采薇有遗歌。客游节回换，人生知几何。
陈子昂|和陆明府赠将军重出塞|忽闻天上将，关塞重横行。始返楼兰国，还向朔方城。黄金装战马，白羽集神兵。星月开天阵，山川列地营。晚风吹画角，春色耀飞旌。宁知班定远，犹是一书生。
陈子昂|月夜有怀|美人挟赵瑟，微月在西轩。寂寞夜何久，殷勤玉指繁。清光委衾枕，遥思属湘沅。空帘隔星汉，犹梦感精魂。
骆宾王|浮槎|昔负千寻质，高临九仞峰。真心凌晚桂，劲节掩寒松。忽值风飙折，坐为波浪冲。摧残空有恨，拥肿遂无庸。渤海三千里，泥沙几万重。似舟飘不定，如梗泛何从。仙客终难托，良工岂易逢。徒怀万乘器，谁为一先容。
骆宾王|晚渡黄河|千里寻归路，一苇乱平源。通波连马颊，迸水急龙门。照日荣光净，惊风瑞浪翻。棹唱临风断，樵讴入听喧。岸迥秋霞落，潭深夕雾繁。谁堪逝川上，日暮不归魂。
骆宾王|咏美人在天津桥|美女出东邻，容与上天津。整衣香满路，移步袜生尘。水下看妆影，眉头画月新。寄言曹子建，个是洛川神。
杜审言|除夜有怀|故节当歌守，新年把烛迎。冬氛恋虬箭，春色候鸡鸣。兴尽闻壶覆，宵阑见斗横。还将万亿寿，更谒九重城。
杜审言|夏日过郑七山斋|共有樽中好，言寻谷口来。薜萝山径入，荷芰水亭开。日气含残雨，云阴送晚雷。洛阳钟鼓至，车马系迟回。
李峤|鹤|黄鹤远联翩，从鸾下紫烟。翱翔一万里，来去几千年。已憩青田侧，时游丹禁前。莫言空警露，犹冀一闻天。
李峤|竹|高簳楚江濆，婵娟含曙氛。白花摇凤影，青节动龙文。叶扫东南日，枝捎西北云。谁知湘水上，流泪独思君。
李峤|雨|西北云肤起，东南雨足来。灵童出海见，神女向台回。斜影风前合，圆文水上开。十旬无破块，九土信康哉。
李峤|同赋山居七夕|明月青山夜，高天白露秋。花庭开粉席，云岫敞针楼。石类支机影，池似泛槎流。暂惊河女鹊，终狎野人鸥。
王勃|别人四首|久客逢馀闰，他乡别故人。自然堪下泪，谁忍望征尘。江上风烟积，山幽云雾多。送君南浦外，还望将如何。桂轺虽不驻，兰筵幸未开。林塘风月赏，还待故人来。霜华净天末，雾色笼江际。客子常畏人，何为久留滞。
王勃|临江二首|泛泛东流水，飞飞北上尘。归骖将别棹，俱是倦游人。去骖嘶别路，归棹隐寒洲。江皋木叶下，应想故城秋。
王勃|山扉夜坐|抱琴开野室，携酒对情人。林塘花月下，别似一家春。
王勃|麻平晚行|百年怀土望，千里倦游情。高低寻戍道，远近听泉声。涧叶才分色，山花不辨名。羁心何处尽，风急暮猿清。
王勃|江南弄|江南弄，巫山连楚梦，行雨行云几相送。瑶轩金谷上春时，玉童仙女无见期。紫露香烟渺难托，清风明月遥相思。遥相思，草徒绿，为听双飞凤凰曲。
宋之问|登逍遥楼|逍遥楼上望乡关，绿水泓澄云雾间。北去衡阳二千里，无因雁足系书还。
宋之问|寒食江州满塘驿|去年上巳洛桥边，今年寒食庐山曲。遥怜巩树花应满，复见吴洲草新绿。吴洲春草兰杜芳，感物思归怀故乡。驿骑明朝发何处？猿声今夜断君肠。
杨炯|和郑雠校内省眺瞩思乡怀友|铜门初下辟，石馆始沉研。游雾千金字，飞云五色笺。楼台横紫极，城阙俯青田。暄入瑶房里，春回玉宇前。霞文埋落照，风物澹归烟。翰墨三馀隙，关山四望悬。颓峰暌酌羽，流水旷鸣弦。虽欣承白雪，终恨隔青天。
张九龄|奉和圣制度潼关口号|嶙嶙故城垒，荒凉空戍楼。在德不在险，方知王道休。
张九龄|送杨府李功曹|平生属良友，结绶望光辉。何知人事拙，相与宦情非。别路穿林尽，征帆际海归。居然已多意，况复两乡违。
卢照邻|昭君怨|合殿恩中绝，交河使渐稀。肝肠辞玉辇，形影向金微。汉地草应绿，胡庭沙正飞。愿逐三秋雁，年年一度归。
卢照邻|咏史四首|季生昔未达，身辱功不成。髡钳为台隶，灌园变姓名。幸逢滕将军，兼遇曹丘生。汉祖广招纳，一朝拜公卿。百金孰云重，一诺良匪轻。廷议斩樊哙，群公寂无声。处身孤且直，遭时坦而平。丈夫当如此，唯唯何足荣。大汉昔云季，小人道遂振。玉帛委奄尹，斧锧婴缙绅。邈哉郭先生，
王绩|古意六首|幽人在何所，紫岩有仙躅。月下横宝琴，此外将安欲。材抽峄山干，徽点昆丘玉。漆抱蛟龙唇，丝缠凤凰足。前弹广陵罢，后以明光续。百金买一声，千金传一曲。世无钟子期，谁知心所属。竹生大夏溪，苍苍富奇质。绿叶吟风劲，翠茎犯霄密。霜霰封其柯，鹓鸾食其实。宁知轩辕后，
王珪|咏汉高祖|汉祖起丰沛，乘运以跃鳞。手奋三尺剑，西灭无道秦。十月五星聚，七年四海宾。高抗威宇宙，贵有天下人。忆昔与项王，契阔时未伸。鸿门既薄蚀，荥阳亦蒙尘。虮虱生介胄，将卒多苦辛。爪牙驱信越，腹心谋张陈。赫赫西楚国，化为丘与榛。
李白|枯鱼过河泣|白龙改常服，偶被豫且制。谁使尔为鱼，徒劳诉天帝。作书报鲸鲵，勿恃风涛势。涛落归泥沙，翻遭蝼蚁噬。万乘慎出入，柏人以为识。
白居易|杂曲歌辞。长相思|九月西风兴，月冷霜华凝。思君秋夜长，一夜魂九升。二月东风来，草坼花心开。思君春日迟，一日肠九回。妾住洛桥北，君住洛桥南。十五即相识，今年二十三。有如女萝草，生在松之侧。蔓短枝苦高，萦回上不得。人言人有愿，愿至天必成。愿作远方兽，步步比肩行。愿作深山木，
杜甫|杂曲歌辞。少年行三首|莫笑田家老瓦盆，自从盛酒长儿孙。倾银注瓦惊人眼，共醉终同卧竹根。巢燕养雏浑去尽，红花结子已无多。黄衫年少来宜数，不见堂前东逝波。马上谁家白面郎，临阶下马坐人床。不通姓字粗豪甚，指点银瓶索酒尝。
沈彬|杂曲歌辞。结客少年场行|重义轻生一剑知，白虹贯日报仇归。片心惆怅清平世，酒市无人问布衣。
张祜|琴曲歌辞。司马相如琴歌|凤兮凤兮非无凰，山重水阔不可量。梧桐结阴在朝阳，濯羽弱水鸣高翔。
孟郊|琴曲歌辞。湘妃怨|南巡竟不返，帝子怨逾积。万里丧蛾眉，潇湘水空碧。冥冥荒山下，古庙收贞魄。乔木深青春，清光满瑶席。搴芳徒有荐，灵意殊脉脉。玉佩不可亲，裴回烟波夕。
刘禹锡|相和歌辞。采菱行|白马湖平秋日光，紫菱如锦彩鸾翔。荡舟游女满中央，采菱不顾马上郎。争多逐胜纷相向，时转兰桡破轻浪。长鬟弱袂动参差，钗影钏文浮荡漾。笑语哇咬顾晚晖，蓼花绿岸扣舷归。归来共到市桥步，野蔓系船萍满衣。家家竹楼临广陌，下有连樯多估客。携觞荐芰夜经过，醉踏大堤相应歌。
张籍|相和歌辞。采莲曲|秋江岸边莲子多，采莲女儿凭船歌。青房圆实齐戢戢，争前竞折荡漾波。试牵绿茎下寻藕，断处丝多刺伤手。白练束腰袖半卷，不插玉钗妆梳浅。船中未满度前洲，借问谁家家住远。归时共待暮潮上，自弄芙蓉还荡桨。
贯休|相和歌辞。善哉行|有美一人兮婉如清扬，识曲别音兮令姿煌煌。绣袂捧琴兮登君子堂，如彼萱草兮使我忧忘。欲赠之以紫玉尺，白银珰，久不见之兮湘水茫茫。
虞世南|相和歌辞。从军行二首|涂山烽候惊，弭节度龙城。冀马楼兰将，燕犀上谷兵。剑寒花不落，弓晓月逾明。凛凛严霜节，冰壮黄河绝。蔽日卷征蓬，浮天散飞雪。全兵值月满，精骑乘胶折。结发早驱驰，辛苦事旌麾。马冻重关冷，轮摧九折危。独有西山将，年年属数奇。爟火发金微，连营出武威。孤城寒云起，
白居易|相和歌辞。王昭君二首|满面胡沙满鬓风，眉销残黛脸销红。愁苦辛勤憔悴尽，如今却似画图中。汉使却回凭寄语，黄金何日赎蛾眉。君王若问妾颜色，莫道不如宫里时。
李白|相和歌辞。对酒二首|松子栖金华，安期入蓬海。此人古之仙，羽化竟何在。浮生速流电，倏忽变光彩。天地无凋换，容颜有迁改。对酒不肯饮，含情欲谁待。劝君莫拒杯，春风笑人来。桃李如旧识，倾花向我开。流莺啼碧树，明月窥金罍。昨来朱颜子，今日白发催。棘生石虎殿，鹿走姑苏台。自古帝王宅，
孟郊|横吹曲辞。长安道|胡风激秦树，贱子风中泣。家家朱门开，得见不可入。长安十二衢，投树鸟亦急。高阁何人家，笙簧正喧吸。
武则天|从驾幸少林寺|陪銮游禁苑，侍赏出兰闱。云偃攒峰盖，霞低插浪旂。日宫疏涧户，月殿启岩扉。金轮转金地，香阁曳香衣。铎吟轻吹发，幡摇薄雾霏。昔遇焚芝火，山红连野飞。花台无半影，莲塔有全辉。实赖能仁力，攸资善世威。慈缘兴福绪，于此罄归依。风枝不可静，泣血竟何追。
武则天|唐大飨拜洛乐章。显和|顾德有惭虚菲，明祇屡降祯符。汜水初呈秘象，温洛荐表昌图。玄泽流恩载洽，丹襟荷渥增愉。
李隆基|端午三殿宴群臣探得神字|五月符天数，五音调夏钧。旧来传五日，无事不称神。穴枕通灵气，长丝续命人。四时花竞巧，九子粽争新。方殿临华节，圆宫宴雅臣。进对一言重，遒文六义陈。股肱良足咏，风化可还淳。
李世民|咏饮马|骏骨饮长泾，奔流洒络缨。细纹连喷聚，乱荇绕蹄萦。水光鞍上侧，马影溜中横。翻似天池里，腾波龙种生。
李世民|远山澄碧雾|残云收翠岭，夕雾结长空。带岫凝全碧，障霞隐半红。仿佛分初月，飘飖度晓风。还因三里处，冠盖远相通。
李世民|采芙蓉|结伴戏方塘，携手上雕航。船移分细浪，风散动浮香。游莺无定曲，惊凫有乱行。莲稀钏声断，水广棹歌长。栖乌还密树，泛流归建章。
李世民|春日望海|披襟眺沧海，凭轼玩春芳。积流横地纪，疏派引天潢。仙气凝三岭，和风扇八荒。拂潮云布色，穿浪日舒光。照岸花分彩，迷云雁断行。怀卑运深广，持满守灵长。有形非易测，无源讵可量。洪涛经变野，翠岛屡成桑。之罘思汉帝，碣石想秦皇。霓裳非本意，端拱且图王。
李世民|还陕述怀|慨然抚长剑，济世岂邀名。星旂纷电举，日羽肃天行。遍野屯万骑，临原驻五营。登山麾武节，背水纵神兵。在昔戎戈动，今来宇宙平。
李世民|执契静三边|执契静三边，持衡临万姓。玉彩辉关烛，金华流日镜。无为宇宙清，有美璇玑正。皎佩星连景，飘衣云结庆。戢武耀七德，升文辉九功。烟波澄旧碧，尘火息前红。霜野韬莲剑，关城罢月弓。钱缀榆天合，新城柳塞空。花销葱岭雪，縠尽流沙雾。秋驾转兢怀，春冰弥轸虑。书绝龙庭羽，
柳宗元|送元暠师诗|侯门辞必服，忍位取悲增。去鲁心犹在，从周力未能。家山余五柳，人世遍千灯。莫让金钱施，无生道自弘。
张泌|所思·空塘水碧春|空塘水碧春雨微，东风散漫杨柳飞。依依南浦梦犹在，脉脉高唐云不归。江头日暮多芳草，极目伤心烟悄悄。隔江红杏一枝明，似玉佳人俯清沼。休向春台更回望，销魂自古因惆怅。银河碧海共无情，两处悠悠起风浪。
张泌|边上·戍楼吹角起|戍楼吹角起征鸿，猎猎寒旌背晚风。千里暮烟愁不尽，一川秋草恨无穷。山河惨澹关城闭，人物萧条市井空。只此旅魂招未得，更堪回首夕阳中。
吕岩|西江月|著意黄庭岁久，留心金碧年深。为忧白发鬓相侵，仙诀朝朝讨论秘要俱皆览过，神仙奥旨重吟。至人亲指水中金，不负平生志性。任是聪明志士，常迷东灶黄庭。参同大易事分明，不晓醉眠难醒若遇高人指引，都来不费功程。北方坎子是金精，认得黄牙方盛。
张泌|江城子|碧阑干外小中庭，雨初晴，晓莺声。飞絮落花，时节近清明。睡起卷帘无一事，匀面了，没心情。浣花溪上见卿卿，脸波秋水明。黛眉轻，绿云高绾，金簇小蜻蜓。好是问他来得么？和笑道，莫多情。窄罗衫子薄罗裙，小腰身，晚妆新。每到花时，长是不宜春。早是自家无气力，更被你，
阎选|八拍蛮|云锁嫩黄烟柳细，风吹红蒂雪梅残。光影不胜闺阁恨，行行坐坐黛眉攒。愁锁黛眉烟易惨，泪飘红脸粉难匀。憔悴不知缘底事，遇人推道不宜春。
韦庄|应天长|绿槐阴里黄莺语，深院无人春昼午。画帘垂，金凤舞，寂寞绣屏香一炷碧天云，无定处，空有梦魂来去。夜夜绿窗风雨，断肠君信否。别来半岁音书绝，一寸离肠千万结。难相见，易相别，又是玉楼花似雪暗相思，无处说，惆怅夜来烟月。想得此时情切，泪沾红袖黦.
温庭筠|玉蝴蝶|秋风凄切伤离，行客未归时。塞外草先衰，江南雁到迟芙蓉凋嫩脸，杨柳堕新眉。摇落使人悲，断肠谁得知。
刘禹锡|抛球乐|五色绣团圆，登君玳瑁筵。最宜红烛下，偏称落花前。上客如先起，应须赠一船。春早见花枝，朝朝恨发迟。及看花落后，却忆未开时。幸有抛球乐，一杯君莫辞。
王建|调笑令 / 宫中调笑|团扇，团扇，美人并来遮面。玉颜憔悴三年，谁复商量管弦。弦管，弦管，春草昭阳路断。胡蝶，胡蝶，飞上金枝玉叶。君前对舞春风，百叶桃花树红。红树，红树，燕语莺啼日暮。罗袖，罗袖，暗舞春风依旧。遥看歌舞玉楼，好日新妆坐愁。愁坐，愁坐，一世虚生虚过。柳，
孙思邈|四言诗|取金之精，合石之液。列为夫妇，结为魂魄。一体混沌，两精感激。河车覆载，鼎候无忒。洪炉烈火，烘焰翕赫。烟未及黔，焰不假碧。如畜扶桑，若藏霹雳。姹女气索，婴儿声寂。透出两仪，丽于四极。壁立几多，马驰一驿。宛其死矣，适然从革。恶黜善迁，情回性易。紫色内达，赤芒外射。
吕岩|绝句|息精息气养精神，精养丹田气养身。有人学得这般术，便是长生不死人。斗笠为帆扇作舟，五湖四海任遨游。大千沙界须臾至，石烂松枯经几秋。或为道士或为僧，混俗和光别有能。苦海翻成天上路，毗卢常照百千灯。
吕岩|呈钟离云房|生在儒家遇太平，悬缨重滞布衣轻。谁能世上争名利，臣事玉皇归上清。
齐己|读《阴符经》|绕窗风竹骨轻安，闲借阴符仰卧看。绝利一源真有谓，空劳万卷是无端。清虚可保升云易，嗜欲终知入圣难。三要洞开何用闭，高台时去凭栏干。
齐己|夏雨|霮zw蔽穹苍，冥濛自一方。当时消酷毒，随处有清凉。著物声虽暴，滋农润即长。乍红萦急电，微白露残阳。应祷尤难得，经旬甚不妨。吟听喧竹树，立见涨池塘。众类声休出，群峰色尽藏。颓沱来洞壑，汗漫入潇湘。下叶黎甿望，高袪旱暵光。幽斋飘卧簟，极浦洒归樯。藓在阶从湿，
齐己|除夜|夜久谁同坐，炉寒鼎亦澄。乱松飘雨雪，一室掩香灯。白发添新岁，清吟减旧朋。明朝待晴旭，池上看春冰。
贯休|夜雨|夜雨山草湿，爽籁杂枯木。闲吟竺仙偈，清绝过于玉。
贯休|落花|蝶醉蜂痴一簇香，绣葩红蒂堕残芳。因嗟好德人难得，公子王孙尽断肠。
贯休|寿春节进|圣运关天纪，龙飞古帝基。振摇三蜀地，耸发万年枝。出震同中古，承乾动四夷。恩颁新命广，泪向旧朝垂。大宝归玄谶，殊祥出远池。法天深罔测，体圣妙难知。俭德为全德，无思契十思。丕图非力致，英武悉天资。正直方亲切，回邪岂敢窥。将排颇与牧，相得稷兼夔。盐出符真主，
贯休|山茶花|风裁日染开仙囿，百花色死猩血谬。今朝一朵堕阶前，应有看人怨孙秀。
贯休|古离别|离恨如旨酒，古今饮皆醉。只恐长江水，尽是儿女泪。伊余非此辈，送人空把臂。他日再相逢，清风动天地。
隐峦|逢老人|路逢一老翁，两鬓白如雪。一里二里行，四回五回歇。
皎然|风入松|西岭松声落日秋，千枝万叶风飗飗.美人援琴弄成曲，写得松间声断续。声断续，清我魂。流波坏陵安足论，美人夜坐月明里。含少商兮点清徵，风何凄兮飘飘。搅寒松兮又夜起。夜未央，曲何长，金徽更促声泱泱。何人此时不得意，意苦弦悲闻客堂。
皎然|南池杂咏五首。溪云|舒卷意何穷，萦流复带空。有形不累物，无迹去随风。莫怪长相逐，飘然与我同。
李冶|从萧叔子听弹琴，赋得三峡流泉歌|妾家本住巫山云，巫山流泉常自闻。玉琴弹出转寥夐，直是当时梦里听。三峡迢迢几千里，一时流入幽闺里。巨石崩崖指下生，飞泉走浪弦中起。初疑愤怒含雷风，又似呜咽流不通。回湍曲濑势将尽，时复滴沥平沙中。忆昔阮公为此曲，能令仲容听不足。一弹既罢复一弹，愿作流泉镇相续。
鱼玄机|句|焚香登玉坛，端简礼金阙。明月照幽隙，清风开短襟。绮陌春望远，瑶徽春兴多。殷勤不得语，红泪一双流。云情自郁争同梦，仙貌长芳又胜花。
鱼玄机|送别|水柔逐器知难定，云出无心肯再归。惆怅春风楚江暮，鸳鸯一只失群飞。
鱼玄机|寄飞卿|阶砌乱蛩鸣，庭柯烟露清。月中邻乐响，楼上远山明。珍簟凉风著，瑶琴寄恨生。嵇君懒书札，底物慰秋情。
薛涛|罚赴边上武相公二首|萤在荒芜月在天，萤飞岂到月轮边。重光万里应相照，目断云霄信不传。按辔岭头寒复寒，微风细雨彻心肝。但得放儿归舍去，山水屏风永不看。
薛涛|酬人雨后玩竹|南天春雨时，那鉴雪霜姿。众类亦云茂，虚心能自持。多留晋贤醉，早伴舜妃悲。晚岁君能赏，苍苍劲节奇。
谭用之|渭城春晚|秦树朦胧春色微，香风烟暖树依依。边城夜静月初上，芳草路长人未归。折柳且堪吟晚槛，弄花何处醉残晖。钓乡千里断消息，满目碧云空自飞。
李密|淮阳感怀|金风荡初节，玉露凋晚林。此夕穷涂士，郁陶伤寸心。野平葭苇合，村荒藜藿深。眺听良多感，徙倚独沾襟。沾襟何所为，怅然怀古意。秦俗犹未平，汉道将何冀。樊哙市井徒，萧何刀笔吏。一朝时运会，千古传名谥。寄言世上雄，虚生真可愧。
崔道融|长门怨|长门花泣一枝春，争奈君恩别处新。错把黄金买词赋，相如自是薄情人。
徐夤|初夏戏题|长养薰风拂晓吹，渐开荷芰落蔷薇。青虫也学庄周梦，化作南园蛱蝶飞。
徐夤|梅花|琼瑶初绽岭头葩，蕊粉新妆姹女家。举世更谁怜洁白，痴心皆尽爱繁华。玄冥借与三冬景，谢氏输他六出花。结实和羹知有日，肯随羌笛落天涯。
黄滔|题友人山居|到君栖迹所，竹径与衡门。亦在乾坤内，独无尘俗喧。新泉浮石藓，崩壁露松根。更说寻僧处，孤峰上啸猿。
翁承赞|寄示儿孙|力学烧丹二十年，辛勤方得遇真仙。便随羽客归三岛，旋听霓裳适九天。得路自能酬造化，立身何必恋林泉。予家药鼎分明在，好把仙方次第传。
韦庄|燕来|去岁辞巢别近邻，今来空讶草堂新。花开对语应相问，不是村中旧主人。
杜荀鹤|隽阳道中|客路客路何悠悠，蝉声向背槐花愁。争知百岁不百岁，未合白头今白头。四五朵山妆雨色，两三行雁帖云秋。输他江上垂纶者，只在船中老便休。
吴融|野步|一曲两曲涧边草，千枝万枝村落花。携筇深去不知处，几叹山阿隔酒家。
韩偓|五更|往年曾约郁金床，半夜潜身入洞房。怀里不知金钿落，暗中唯觉绣鞋香。此时欲别魂俱断，自后相逢眼更狂。光景旋消惆怅在，一生赢得是凄凉。
郑谷|华山|峭仞耸巍巍，晴岚染近畿。孤高不可状，图写尽应非。绝顶神仙会，半空鸾鹤归。云台分远霭，树谷隐斜晖。坠石连村响，狂雷发庙威。气中寒渭阔，影外白楼微。云对莲花落，泉横露掌飞。乳悬危磴滑，樵彻上方稀。淡泊生真趣，逍遥息世机。野花明涧路，春藓涩松围。远洞时闻磬，
郑谷|叙事感恩上狄右丞|昔岁曾投贽，关河在左冯。庾公垂顾遇，王粲许从容。首荐叨殊礼，全家寓近封。白楼陪写望，青眼感遭逢。顾念梁间燕，深怜涧底松。岚光莲岳逼，酒味菊花浓。寇难旋移国，漂离几听蛩。半生悲逆旅，二纪间门墉。蜀雪随僧蹋，荆烟逐雁冲。凋零归两鬓，举止失前踪。得事虽甘晚，
郑谷|赠别|南游曾共游，相别倍相留。行色回灯晓，离声满竹秋。稳眠彭蠡浪，好醉岳阳楼。明日逢佳景，为君成白头。
唐彦谦|竹风|竹映风窗数阵斜，旅人愁坐思无涯。夜来留得江湖梦，全为乾声似荻花。
唐彦谦|穆天子传|王母清歌玉琯悲，瑶台应有再来期。穆王不得重相见，恐为无端哭盛姬。
唐彦谦|新丰|沛中歌舞百馀人，帝业功成里巷新。半夜素灵先哭楚，一星遗火下烧秦。貔貅扫尽无三户，鸡犬归来识四邻。惆怅故园前事远，晓风长路起埃尘。
唐彦谦|自咏|白发三千丈，青春四十年。两牙摇欲落，双膝痺如挛。强仕非时彦，无闻惜昔贤。自期终见恶，未忍舍遗编。
唐彦谦|秋葵|月瓣团栾剪赭罗，长条排蕊缀鸣珂。倾阳一点丹心在，承得中天雨露多。
秦韬玉|陈宫|临春高阁拟瀛洲，贪宠张妃作胜游。更把江山为己有，岂知台榭是身雠。金城暗逐歌声碎，钱瓮潜随舞势休。谁识古宫堪恨处，井桐吟雨不胜秋。
秦韬玉|题竹|削玉森森幽思清，院家高兴尚分明。卷帘阴薄漏山色，欹枕韵寒宜雨声。斜对酒缸偏觉好，静笼棋局最多情。却惊九陌轮蹄外，独有溪烟数十茎。
罗隐|江都|淮王高宴动江都，曾忆狂生亦坐隅。九里楼台牵翡翠，两行鸳鹭踏真珠。歌听丽句秦云咽，诗转新题蜀锦铺。惆怅晋阳星拆后，世间兵革地荒芜。
罗隐|忆九华|九华巉崒荫柴扉，长忆前时此息机。黄菊倚风村酒熟，绿蒲低雨钓鱼归。干戈已是三年别，尘土那堪万事违。回首佳期恨多少，夜阑霜露又沾衣。
罗隐|蝶|汉王刀笔精，写尔逼天生。舞巧何妨急，飞高所恨轻。野田黄雀虑，山馆主人情。此物那堪作，庄周梦不成。
罗隐|泪|逼脸横颐咽复匀，也曾谗毁也伤神。自从鲁国潸然后，不是奸人即妇人。
罗隐|鹦鹉|莫恨雕笼翠羽残，江南地暖陇西寒。劝君不用分明语，语得分明出转难。
罗邺|长安春雨|兼风飒飒洒皇州，能滞轻寒阻胜游。半夜五侯池馆里，美人惊起为花愁。
方干|题君山|曾于方外见麻姑，闻说君山自古无。元是昆仑山顶石，海风吹落洞庭湖。
方干|除夜|玉漏斯须即达晨，四时吹转任风轮。寒灯短烬方烧腊，画角残声已报春。明日便为经岁客，昨朝犹是少年人。新正定数随年减，浮世惟应百遍新。
方干|中秋月|凉霄烟霭外，三五玉蟾秋。列野星辰正，当空鬼魅愁。泉澄寒魄莹，露滴冷光浮。未折青青桂，吟看不忍休。
方干|送从兄郜 / 韦郜 / 途中别孙璐|道路本无限，又应何处逢。流年莫虚掷，华发不相容。野渡波摇月，空城雨翳钟。此心随去马，迢递过千峰。
李咸用|送谭孝廉赴举|鼓鼙声里寻诗礼，戈戟林间入镐京。好事尽从难处得，少年无向易中轻。也知贵贱皆前定，未见疏慵遂有成。吾道近来稀后进，善开金口答公卿。
李咸用|闻泉|淅淅梦初惊，幽窗枕簟清。更无人共听，只有月空明。急想穿岩曲，低应过石平。欲将琴强写，不是自然声。
李咸用|陇头行|行人何彷徨，陇头水呜咽。寒沙战鬼愁，白骨风霜切。薄日朦胧秋，怨气阴云结。杀成边将名，名著生灵灭。
曹唐|小游仙诗九十八首|玉箫金瑟发商声，桑叶枯干海水清。净扫蓬莱山下路，略邀王母话长生。上元元日豁明堂，五帝望空拜玉皇。万树琪花千圃药，心知不敢辄形相。骑龙重过玉溪头，红叶还春碧水流。省得壶中见天地，壶中天地不曾秋。真王未许久从容，立在花前别甯封。手把玉箫头不举，自愁如醉倚黄龙。
张乔|试月中桂|与月转洪濛，扶疏万古同。根非生下土，叶不坠秋风。每以圆时足，还随缺处空。影高群木外，香满一轮中。未种丹霄日，应虚玉兔宫。何当因羽化，细得问玄功。
司空图|诗品二十四则。劲健|行神如空，行气如虹。巫峡千寻，走云连风。饮真茹强，蓄素守中。喻彼行健，是谓存雄。天地与立，神化攸同。期之以实，御之以终。
司空图|诗品二十四则。雄浑|大用外腓，真体内充。返虚入浑，积健为雄。具备万物，横绝太空。荒荒油云，寥寥长风。超以象外，得其环中。持之匪强，来之无穷。
陆龟蒙|陌上桑|皓齿还如贝色含，长眉亦似烟华贴。邻娃尽著绣裆襦，独自提筐采蚕叶。
陆龟蒙|巫峡|巫峡七百里，巫山十二重。年年自云雨，环佩竟谁逢。
陆龟蒙|归雁|北走南征象我曹，天涯迢递翼应劳。似悲边雪音犹苦，初背岳云行未高。月岛聚栖防暗缴，风滩斜起避惊涛。时人不问随阳意，空拾栏边翡翠毛。
陆龟蒙|孤雁|我生天地间，独作南宾雁。哀鸣慕前侣，不免饮啄晏。虽蒙小雅咏，未脱鱼网患。况是婚礼须，忧为弋者篡。晴鸢争上下，意气苦凌慢。吾常吓鸳雏，尔辈安足讪。回头语晴鸢，汝食腐鼠惯。无异驽骀群，恋短豆皂栈。岂知潇湘岸，葭菼蘋萍间。有石形状奇，寒流古来湾。闲看麋鹿志，
皮日休|馆娃宫怀古五绝|绮閤飘香下太湖，乱兵侵晓上姑苏。越王大有堪羞处，只把西施赚得吴。郑妲无言下玉墀，夜来飞箭满罘罳。越王定指高台笑，却见当时金镂楣。半夜娃宫作战场，血腥犹杂宴时香。西施不及烧残蜡，犹为君王泣数行。素袜虽遮未掩羞，越兵犹怕伍员头。吴王恨魄今如在，
温庭皓|梅|一树寒林外，何人此地栽。春光先自暖，阳艳暗相催。晓觉霜添白，寒迷月借开。馀香低惹袖，堕蕊逐流杯。零落移新暖，飘飏上故台。雪繁莺不识，风袅蝶空回。羌吹应愁起，征徒异渴来。莫贪题咏兴，商鼎待盐梅。
袁郊|霜|古今何事不思量，尽信邹生感彼苍。但想燕山吹暖律，炎天岂不解飞霜。
李频|送人游吴|楚田开雪后，草色与君看。积水浮春气，深山滞雨寒。毗陵孤月出，建业一钟残。为把乡书去，因收别泪难。
温庭筠|马嵬驿|穆满曾为物外游，六龙经此暂淹留。返魂无验青烟灭，埋血空生碧草愁。香辇却归长乐殿，晓钟还下景阳楼。甘泉不复重相见，谁道文成是故侯。
温庭筠|侠客行（一作齐梁体）|欲出鸿都门，阴云蔽城阙。宝剑黯如水，微红湿馀血。白马夜频惊，三更霸陵雪。
温庭筠|碌碌古词|左亦不碌碌，右亦不碌碌。野草自根肥，羸牛生健犊。融蜡作杏蒂，男儿不恋家。春风破红意，女颊如桃花。忠言未见信，巧语翻咨嗟。一鞘无两刃，徒劳油壁车。
温庭筠|莲浦谣|鸣桡轧轧溪溶溶，废绿平烟吴苑东。水清莲媚两相向，镜里见愁愁更红。白马金鞭大堤上，西江日夕多风浪。荷心有露似骊珠，不是真圆亦摇荡。
温庭筠|夜宴谣|长钗坠发双蜻蜓，碧尽山斜开画屏。虬须公子五侯客，一饮千钟如建瓴。鸾咽奼唱圆无节，眉敛湘烟袖回雪。清夜恩情四座同，莫令沟水东西别。亭亭蜡泪香珠残，暗露晓风罗幕寒。飘飖戟带俨相次，二十四枝龙画竿。裂管萦弦共繁曲，芳樽细浪倾春醁。高楼客散杏花多，脉脉新蟾如瞪目。
贾岛|风蝉|风蝉旦夕鸣，伴叶送新声。故里客归尽，水边身独行。噪轩高树合，惊枕暮山横。听处无人见，尘埃满甑生。
贾岛|早行|早起赴前程，邻鸡尚未鸣。主人灯下别，羸马暗中行。蹋石新霜滑，穿林宿鸟惊。远山钟动后，曙色渐分明。
贾岛|题戴胜|星点花冠道士衣，紫阳宫女化身飞。能传上界春消息，若到蓬山莫放归。
贾岛|友人婚杨氏催妆|不知今夕是何夕，催促阳台近镜台。谁道芙蓉水中种，青铜镜里一枝开。
贾岛|送天台僧|远梦归华顶，扁舟背岳阳。寒蔬修净食，夜浪动禅床。雁过孤峰晓，猿啼一树霜。身心无别念，馀习在诗章。
李群玉|重阳日上渚宫杨尚书|落帽台边菊半黄，行人惆怅对重阳。荆州一见桓宣武，为趁悲秋入帝乡。
李群玉|我思何所在|我思何所在，乃在阳台侧。良宵相望时，空此明月色。归魂泊湘云，飘荡去不得。觉来理舟楫，波浪春湖白。烟光浩楚秋，瑶草不忍摘。因书天末心，系此双飞翼。
韩琮|牡丹|桃时杏日不争浓，叶帐阴成始放红。晓艳远分金掌露，暮香深惹玉堂风。名移兰杜千年后，贵擅笙歌百醉中。如梦如仙忽零落，暮霞何处绿屏空。
马戴|秋思二首|万木秋霖后，孤山夕照馀。田园无岁计，寒近忆樵渔。亭树霜霰满，野塘凫鸟多。蕙兰不可折，楚老徒悲歌。
赵嘏|忆山阳|家在枚皋旧宅边，竹轩晴与楚坡连。芰荷香绕垂鞭袖，杨柳风横弄笛船。城碍十洲烟岛路，寺临千顷夕阳川。可怜时节堪归去，花落猿啼又一年。
薛逢|嘉陵江|备问嘉陵江水湄，百川东去尔西之。但教清浅源流在，天路朝宗会有期。
薛逢|上吏部崔相公|龙门曾共战惊澜，雷电浮云出浚湍。紫府有名同羽化，碧霄无路却泥蟠。公车未结王生袜，客路虚弹贡禹冠。今日垆锤任真宰，暂回风水不应难。
薛逢|君不见|君不见，马侍中，气吞河朔称英雄；君不见，韦太尉，二十年前镇蜀地。一朝冥漠归下泉，功业声名两憔悴。奉诚园里蒿棘生，长兴街南沙路平。当时带砺在何处，今日子孙无地耕。或闻羁旅甘常调，簿尉文参各天表。清明纵便天使来，一把纸钱风树杪。碑文半缺碑堂摧，祁连冢象狐兔开。
李商隐|燕台四首。秋|月浪冲天天宇湿，凉蟾落尽疏星入。云屏不动掩孤嚬，西楼一夜风筝急。欲织相思花寄远，终日相思却相怨。但闻北斗声回环，不见长河水清浅。金鱼锁断红桂春，古时尘满鸳鸯茵。堪悲小苑作长道，玉树未怜亡国人。瑶琴愔愔藏楚弄，越罗冷薄金泥重。帘钩鹦鹉夜惊霜，唤起南云绕云梦。
李商隐|微雨|初随林霭动，稍共夜凉分。窗迥侵灯冷，庭虚近水闻。
李商隐|谒山|从来系日乏长绳，水去云回恨不胜。欲就麻姑买沧海，一杯春露冷如冰。
李商隐|当句有对|密迩平阳接上兰，秦楼鸳瓦汉宫盘。池光不定花光乱，日气初涵露气干。但觉游蜂饶舞蝶，岂知孤凤忆离鸾。三星自转三山远，紫府程遥碧落宽。
李商隐|樱桃花下|流莺舞蝶两相欺，不取花芳正结时。他日未开今日谢，嘉辰长短是参差。
李商隐|华师|孤鹤不睡云无心，衲衣筇杖来西林。院门昼锁回廊静，秋日当阶柿叶阴。
李商隐|残花|残花啼露莫留春，尖发谁非怨别人。若但掩关劳独梦，宝钗何日不生尘。
李商隐|和韩录事送宫人入道|星使追还不自由，双童捧上绿琼輈.九枝灯下朝金殿，三素云中侍玉楼。凤女颠狂成久别，月娥孀独好同游。当时若爱韩公子，埋骨成灰恨未休。
李商隐|奉寄安国大师兼简子蒙|忆奉莲花座，兼闻贝叶经。岩光分蜡屐，涧响入铜瓶。日下徒推鹤，天涯正对萤。鱼山羡曹植，眷属有文星。
李商隐|高松|高松出众木，伴我向天涯。客散初晴候，僧来不语时。有风传雅韵，无雪试幽姿。上药终相待，他年访伏龟。
李商隐|月夜重寄宋华阳姊妹|偷桃窃药事难兼，十二城中锁彩蟾。应共三英同夜赏，玉楼仍是水精帘。
李商隐|代董秀才却扇|莫将画扇出帷来，遮掩春山滞上才。若道团圆似明月，此中须放桂花开。
李商隐|东阿王|国事分明属灌均，西陵魂断夜来人。君王不得为天子，半为当时赋洛神。
李商隐|闺情|红露花房白蜜脾，黄蜂紫蝶两参差。春窗一觉风流梦，却是同袍不得知。
李商隐|酬崔八早梅有赠兼示之作|知访寒梅过野塘，久留金勒为回肠。谢郎衣袖初翻雪，荀令熏炉更换香。何处拂胸资蝶粉，几时涂额藉蜂黄。维摩一室虽多病，亦要天花作道场。
李商隐|桂林路中作|地暖无秋色，江晴有暮晖。空馀蝉嘒嘒，犹向客依依。村小犬相护，沙平僧独归。欲成西北望，又见鹧鸪飞。
李商隐|少将|族亚齐安陆，风高汉武威。烟波别墅醉，花月后门归。青海闻传箭，天山报合围。一朝携剑起，上马即如飞。
李商隐|哭刘蕡|上帝深宫闭九阍，巫咸不下问衔冤。广陵别后春涛隔，湓浦书来秋雨翻。只有安仁能作诔，何曾宋玉解招魂。平生风义兼师友，不敢同君哭寝门。
许浑|记梦|晓入瑶台露气清，座中唯有许飞琼。尘心未尽俗缘在，十里下山空月明。
许浑|登尉佗楼|刘项持兵鹿未穷，自乘黄屋岛夷中。南来作尉任嚣力，北向称臣陆贾功。箫鼓尚陈今世庙，旌旗犹镇昔时宫。越人未必知虞舜，一奏薰弦万古风。
许浑|征西旧卒|少年乘勇气，百战过乌孙。力尽边城难，功加上将恩。晓风听戍角，残月倚营门。自说轻生处，金疮有旧痕。
许浑|闻雁|带霜南去雁，夜好宿汀沙。惊起向何处，高飞极海涯。入云声渐远，离岳路犹赊。归梦当时断，参差欲到家。
许浑|旅夜怀远客|异乡多远情，梦断落江城。病起惭书癖，贫家负酒名。过春花自落，竟晓月空明。独此一长啸，故人天际行。
许浑|秋日|有计自安业，秋风罢苦吟。买山兼种竹，对客更弹琴。烟起药园晚，杵声松院深。闲眠得真性，惆怅旧时心。
许浑|送僧归金山寺|老归江上寺，不忘旧师恩。驻锡逢山色，停杯见浪痕。秋涛吞楚驿，晓月上荆门。为访题诗处，莓苔几字存。
许浑|题杜居士（一作赠题杜隐居）|松偃石床平，何人识姓名。溪冰寒棹响，岩雪夜窗明。机尽心猿伏，神闲意马行。应知此来客，身世两无情。
杜牧|闻雁|带霜南去雁，夜好宿汀沙。惊起向何处，高飞极海涯。入云声渐远，离岳路由赊。归梦当时断，参差欲到家。
杜牧|鸳鸯|两两戏沙汀，长疑画不成。锦机争织样，歌曲爱呼名。好育顾栖息，堪怜泛浅清。凫鸥皆尔类，惟羡独含情。
杜牧|雁|万里衔芦别故乡，云飞雨宿向潇湘。数声孤枕堪垂泪，几处高楼欲断肠。度日翩翩斜避影，临风一一直成行，年年辛苦来衡岳，羽翼摧残陇塞霜。
杜牧|新柳|无力摇风晓色新，细腰争妒看来频。绿阴未覆长堤水，金穗先迎上苑春。几处伤心怀远路，一枝和雨送行尘。东门门外多离别，愁杀朝朝暮暮人。
杜牧|卜居招书侣|忆昨未知道，临川每羡鱼。世途行处见，人事病来疏。微雨秋栽竹，孤灯夜读书。怜君亦同志，晚岁傍山居。
杜牧|闻蝉|火云初似灭，晓角欲微清。故国行千里，新蝉忽数声。时行仍仿佛，度日更分明。不敢频倾耳，唯忧白发生。
杜牧|重登科|星汉离宫月出轮，满街含笑绮罗春。花前每被青蛾问，何事重来只一人。
杜牧|书怀|满眼青山未得过，镜中无那鬓丝何。只言旋老转无事，欲到中年事更多。
杜牧|和严恽秀才落花|共惜流年留不得，且环流水醉流杯。无情红艳年年盛，不恨凋零却恨开。
杜牧|有寄|云阔烟深树，江澄水浴秋。美人何处在，明月万山头。
杜牧|江上雨寄崔碣|春半平江雨，圆文破蜀罗。声眠篷底客，寒湿钓来蓑。暗澹遮山远，空濛著柳多。此时怀旧恨，相望意如何。
杜牧|湖南正初招李郢秀才|行乐及时时已晚，对酒当歌歌不成。千里暮山重叠翠，一溪寒水浅深清。高人以饮为忙事，浮世除诗尽强名。看著白蘋芽欲吐，雪舟相访胜闲行。
杜牧|题禅院（一作醉后题僧院）|觥船一棹百分空，十岁青春不负公。今日鬓丝禅榻畔，茶烟轻飏落花风。
杜牧|街西长句|碧池新涨浴娇鸦，分锁长安富贵家。游骑偶同人斗酒，名园相倚杏交花。银鞦騕褭嘶宛马，绣鞅璁珑走钿车。一曲将军何处笛，连云芳草日初斜。
杜牧|感怀诗一首（时沧州用兵）|高文会隋季，提剑徇天意。扶持万代人，步骤三皇地。圣云继之神，神仍用文治。德泽酌生灵，沉酣薰骨髓。旄头骑箕尾，风尘蓟门起。胡兵杀汉兵，尸满咸阳市。宣皇走豪杰，谈笑开中否。蟠联两河间，烬萌终不弭。号为精兵处，齐蔡燕赵魏。合环千里疆，争为一家事。逆子嫁虏孙，
张祜|登乐游原|几年诗酒滞江干，水积云重思万端。今日南方惆怅尽，乐游原上见长安。
张祜|从军行|少年金紫就光辉，直指边城虎翼飞。一卷旌收千骑虏，万全身出百重围。黄云断塞寻鹰去，白草连天射雁归。白首汉廷刀笔吏，丈夫功业本相依。
张祜|中秋月|碧落桂含姿，清秋是素期。一年逢好夜，万里见明时。绝域行应久，高城下更迟。人间系情事，何处不相思。
张祜|咏风|摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。
张祜|中秋月|碧落桂含姿，清秋是素期。一年逢好夜，万里见明时。绝域行应久，高城下更迟。人间系情事，何处不相思。
常楚老|祖龙行|黑云兵气射天裂，壮士朝眠梦冤结。祖龙一夜死沙丘，胡亥空随鲍鱼辙。腐肉偷生三千里，伪书先赐扶苏死。墓接骊山土未乾，瑞光已向芒砀起。陈胜城中鼓三下，秦家天地如崩瓦。龙蛇撩乱入咸阳，少帝空随汉家马。
鲍溶|秋思三首|胡风吹雁翼，远别无人乡。君近雁来处，几回断君肠。昔奉千日书，抚心怨星霜。无书又千日，世路重茫茫。燕国有佳丽，蛾眉富春光。自然君归晚，花落君空堂。君其若不然，岁晚双鸳鸯。顾兔蚀残月，幽光不如星。女儿晚事夫，颜色同秋萤。秋日边马思，武夫不遑宁。燕歌易水怨，
鲍溶|白露|清蝉暂休响，丰露还移色。金飙爽晨华，玉壶增夜刻。已低疏萤焰，稍减哀蝉力。迎社促燕心，助风劳雁翼。一悲纨扇情，再想清浅忆。高高拜月归，轧轧挑灯织。盈盈玉盘泪，何处无消息。
李德裕|题柳郎中故居|下马荒阶日欲曛，潺潺石溜静中闻。鸟啼花发人声绝，寂寞山窗掩白云。
白居易|三谣。素屏谣|素屏素屏，胡为乎不文不饰，不丹不青？当世岂无李阳冰之篆字，张旭之笔迹？边鸾之花鸟，张璪之松石？吾不令加一点一画于其上，欲尔保真而全白。吾于香炉峰下置草堂，二屏倚在东西墙。夜如明月入我室，晓如白云围我床。我心久养浩然气，亦欲与尔表里相辉光。尔不见当今甲第与王宫，
白居易|山中五绝句。岭上云|岭上白云朝未散，田中青麦旱将枯。自生自灭成何事，能逐东风作雨无。
白居易|春晚咏怀赠皇甫朗之|艳阳时节又蹉跎，迟暮光阴复若何。一岁平分春日少，百年通计老时多。多中更被愁牵引，少处兼遭病折磨。赖有销忧治闷药，君家浓酎我狂歌。
白居易|八月三日夜作|露白月微明，天凉景物清。草头珠颗冷，楼角玉钩生。气爽衣裳健，风疏砧杵鸣。夜衾香有思，秋簟冷无情。梦短眠频觉，宵长起暂行。烛凝临晓影，虫怨欲寒声。槿老花先尽，莲凋子始成。四时无了日，何用叹衰荣。
白居易|筝|云髻飘萧绿，花颜旖旎红。双眸剪秋水，十指剥春葱。楚艳为门阀，秦声是女工。甲明银玓瓅，柱触玉玲珑。猿苦啼嫌月，莺娇语妮风。移愁来手底，送恨入弦中。赵瑟清相似，胡琴闹不同。慢弹回断雁，急奏转飞蓬。霜珮锵还委，冰泉咽复通。珠联千拍碎，刀截一声终。
白居易|咏史（九年十一月作）|秦磨利刀斩李斯，齐烧沸鼎烹郦其。可怜黄绮入商洛，闲卧白云歌紫芝。彼为菹醢机上尽，此为鸾皇天外飞。去者逍遥来者死，乃知祸福非天为。
白居易|自在|杲杲冬日光，明暖真可爱。移榻向阳坐，拥裘仍解带。小奴捶我足，小婢搔我背。自问我为谁，胡然独安泰。安泰良有以，与君论梗概。心了事未了，饥寒迫于外。事了心未了，念虑煎于内。我今实多幸，事与心和会。内外及中间，了然无一碍。所以日阳中，向君言自在。
白居易|和杜录事题红叶|寒山十月旦，霜叶一时新。似烧非因火，如花不待春。连行排绛帐，乱落剪红巾。解驻篮舆看，风前唯两人。
白居易|老病|昼听笙歌夜醉眠，若非月下即花前。如今老病须知分，不负春来二十年。
白居易|太湖石|烟翠三秋色，波涛万古痕。削成青玉片，截断碧云根。风气通岩穴，苔文护洞门。三峰具体小，应是华山孙。
白居易|喜罢郡|五年两郡亦堪嗟，偷出游山走看花。自此光阴为己有，从前日月属官家。樽前免被催迎使，枕上休闻报坐衙。睡到午时欢到夜，回看官职是泥沙。
白居易|云和|非琴非瑟亦非筝，拨柱推弦调未成。欲散白头千万恨，只消红袖两三声。
白居易|暮归|不觉百年半，何曾一日闲。朝随烛影出，暮趁鼓声还。瓮里非无酒，墙头亦有山。归来长困卧，早晚得开颜。
白居易|醉中对红叶|临风杪秋树，对酒长年人。醉貌如霜叶，虽红不是春。
白居易|浔阳春三首（元和十二年作）。春生|春生何处暗周游，海角天涯遍始休。先遣和风报消息，续教啼鸟说来由。展张草色长河畔，点缀花房小树头。若到故园应觅我，为传沦落在江州。
白居易|岁暮|穷阴急景坐相催，壮齿韶颜去不回。旧病重因年老发，新愁多是夜长来。膏明自爇缘多事，雁默先烹为不才。祸福细寻无会处，不如且进手中杯。
白居易|庾楼新岁|岁时销旅貌，风景触乡愁。牢落江湖意，新年上庾楼。
白居易|醉后题李、马二妓|行摇云髻花钿节，应似霓裳趁管弦。艳动舞裙浑是火，愁凝歌黛欲生烟。有风纵道能回雪，无水何由忽吐莲。疑是两般心未决，雨中神女月中仙。
白居易|苦热题恒寂师禅室|人人避暑走如狂，独有禅师不出房。可是禅房无热到，但能心静即身凉。
白居易|白牡丹|白花冷澹无人爱，亦占芳名道牡丹。应似东宫白赞善，被人还唤作朝官。
白居易|秋虫|切切暗窗下，喓喓深草里。秋天思妇心，雨夜愁人耳。
白居易|立春日酬钱员外曲江同行见赠|下直遇春日，垂鞭出禁闱。两人携手语，十里看山归。柳色早黄浅，水文新绿微。风光向晚好，车马近南稀。机尽笑相顾，不惊鸥鹭飞。
白居易|八月十五日夜禁中独直，对月忆元九|银台金阙夕沈沈，独宿相思在翰林。三五夜中新月色，二千里外故人心。渚宫东面烟波冷，浴殿西头钟漏深。犹恐清光不同见，江陵卑湿足秋阴。
白居易|冬至宿杨梅馆|十一月中长至夜，三千里外远行人。若为独宿杨梅馆，冷枕单床一病身。
白居易|醉歌（示伎人商玲珑）|罢胡琴，掩秦瑟，玲珑再拜歌初毕。谁道使君不解歌，听唱黄鸡与白日。黄鸡催晓丑时鸣，白日催年酉前没。腰间红绶系未稳，镜里朱颜看已失。玲珑玲珑奈老何，使君歌了汝更歌。
白居易|醉后走笔酬刘五主簿长句之赠兼简张大贾二十四先辈昆季|刘兄文高行孤立，十五年前名翕习。是时相遇在符离，我年二十君三十。得意忘年心迹亲，寓居同县日知闻。衡门寂寞朝寻我，古寺萧条暮访君。朝来暮去多携手，穷巷贫居何所有。秋灯夜写联句诗，春雪朝倾暖寒酒。陴湖绿爱白鸥飞，濉水清怜红鲤肥。偶语闲攀芳树立，相扶醉蹋落花归。
白居易|江上送客|江花已萎绝，江草已消歇。远客何处归，孤舟今日发。杜鹃声似哭，湘竹斑如血。共是多感人，仍为此中别。
白居易|秋槿|风露飒已冷，天色亦黄昏。中庭有槿花，荣落同一晨。秋开已寂寞，夕陨何纷纷。正怜少颜色，复叹不逡巡。感此因念彼，怀哉聊一陈。男儿老富贵，女子晚婚姻。头白始得志，色衰方事人。后时不获已，安得如青春。
白居易|栽松二首|小松未盈尺，心爱手自移。苍然涧底色，云湿烟霏霏。栽植我年晚，长成君性迟。如何过四十，种此数寸枝。得见成阴否，人生七十稀。爱君抱晚节，怜君含直文。欲得朝朝见，阶前故种君。知君死则已，不死会凌云。
白居易|初与元九别后忽梦见之及寤而书适至兼寄桐花诗…此寄|永寿寺中语，新昌坊北分。归来数行泪，悲事不悲君。悠悠蓝田路，自去无消息。计君食宿程，已过商山北。昨夜云四散，千里同月色。晓来梦见君，应是君相忆。梦中握君手，问君意何如。君言苦相忆，无人可寄书。觉来未及说，叩门声冬冬。言是商州使，送君书一封。枕上忽惊起，
白居易|玩新庭树，因咏所怀|霭霭四月初，新树叶成阴。动摇风景丽，盖覆庭院深。下有无事人，竟日此幽寻。岂惟玩时物，亦可开烦襟。时与道人语，或听诗客吟。度春足芳色，入夜多鸣禽。偶得幽闲境，遂忘尘俗心。始知真隐者，不必在山林。
白居易|吾雏|吾雏字阿罗，阿罗才七龄。嗟吾不才子，怜尔无弟兄。抚养虽骄騃，性识颇聪明。学母画眉样，效吾咏诗声。我齿今欲堕，汝齿昨始生。我头发尽落，汝顶髻初成。老幼不相待，父衰汝孩婴。缅想古人心，慈爱亦不轻。蔡邕念文姬，于公叹缇萦。敢求得汝力，但未忘父情。
白居易|访陶公旧宅|垢尘不污玉，灵凤不啄膻。呜呼陶靖节，生彼晋宋间。心实有所守，口终不能言。永惟孤竹子，拂衣首阳山。夷齐各一身，穷饿未为难。先生有五男，与之同饥寒。肠中食不充，身上衣不完。连征竟不起，斯可谓真贤。我生君之后，相去五百年。每读五柳传，目想心拳拳。昔常咏遗风，
白居易|题玉泉寺|湛湛玉泉色，悠悠浮云身。闲心对定水，清净两无尘。手把青筇杖，头戴白纶巾。兴尽下山去，知我是谁人。
白居易|感时|朝见日上天，暮见日入地。不觉明镜中，忽年三十四。勿言身未老，冉冉行将至。白发虽未生，朱颜已先悴。人生讵几何，在世犹如寄。虽有七十期，十人无一二。今我犹未悟，往往不适意。胡为方寸间，不贮浩然气。贫贱非不恶，道在何足避。富贵非不爱，时来当自致。所以达人心，
白居易|有木诗八首|有木名弱柳，结根近清池。风烟借颜色，雨露助华滋。峨峨白雪花，袅袅青丝枝。渐密阴自庇，转高梢四垂。截枝扶为杖，软弱不自持。折条用樊圃，柔脆非其宜。为树信可玩，论材何所施。可惜金堤地，栽之徒尔为。有木名樱桃，得地早滋茂。叶密独承日，花繁偏受露。迎风闇摇动，
白居易|秦中吟十首。不致仕（一作合致仕）|七十而致仕，礼法有明文。何乃贪荣者，斯言如不闻。可怜八九十，齿堕双眸昏。朝露贪名利，夕阳忧子孙。挂冠顾翠緌，悬车惜朱轮。金章腰不胜，伛偻入君门。谁不爱富贵，谁不恋君恩。年高须告老，名遂合退身。少时共嗤诮，晚岁多因循。贤哉汉二疏，彼独是何人。寂寞东门路，
白居易|紫藤|藤花紫蒙茸，藤叶青扶疏。谁谓好颜色，而为害有馀。下如蛇屈盘，上若绳萦纡。可怜中间树，束缚成枯株。柔蔓不自胜，袅袅挂空虚。岂知缠树木，千夫力不如。先柔后为害，有似谀佞徒。附著君权势，君迷不肯诛。又如妖妇人，绸缪蛊其夫。奇邪坏人室，夫惑不能除。寄言邦与家，
元稹|莺莺诗（一作离思诗之首篇）|殷红浅碧旧衣裳，取次梳头暗淡妆。夜合带烟笼晓日，牡丹经雨泣残阳。低迷隐笑原非笑，散漫清香不似香。频动横波嗔阿母，等闲教见小儿郎。
元稹|刘、阮妻二首|仙洞千年一度闲，等闲偷入又偷回。桃花飞尽东风起，何处消沉去不来。芙蓉脂肉绿云鬟，罨画楼台青黛山。千树桃花万年药，不知何事忆人间。
元稹|曹十九舞绿钿|急管清弄频，舞衣才揽结。含情独摇手，双袖参差列。騕褭柳牵丝，炫转风回雪。凝眄娇不移，往往度繁节。
元稹|寄乐天|无身尚拟魂相就，身在那无梦往还。直到他生亦相觅，不能空记树中环。
元稹|赠严童子（严司空孙字照郎十岁能赋诗往往有奇句）|卫瓘诸孙卫玠珍，可怜雏凤好青春。解拈玉叶排新句，认得金环识旧身。十岁佩觿娇稚子，八行飞札老成人。杨公莫讶清无业，家有骊珠不复贫。
元稹|渡汉江（去年春，奉使东川，经嶓冢山下）|嶓冢去年寻漾水，襄阳今日渡江濆。山遥远树才成点，浦静沉碑欲辨文。万里朝宗诚可羡，百川流入渺难分。鲵鲸归穴东溟溢，又作波涛随伍员。
元稹|晚秋|竹露滴寒声，离人晓思惊。酒醒秋簟冷，风急夏衣轻。寝倦解幽梦，虑闲添远情。谁怜独欹枕，斜月透窗明。
元稹|哭小女降真|雨点轻沤风复惊，偶来何事去何情。浮生未到无生地，暂到人间又一生。
元稹|六年春遣怀八首|伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。
元稹|寒|江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊醁，但嗟谁与欢。
李贺|汉唐姬饮酒歌|御服沾霜露，天衢长蓁棘。金隐秋尘姿，无人为带饰。玉堂歌声寝，芳林烟树隔。云阳台上歌，鬼哭复何益。铁剑常光光，至凶威屡逼。强枭噬母心，奔厉索人魄。相看两相泣，泪下如波激。宁用清酒为，欲作黄泉客。不说玉山颓，且无饮中色。勉从天帝诉，天上寡沈厄。无处张繐帷，
李贺|神弦别曲|巫山小女隔云别，春风松花山上发。绿盖独穿香径归，白马花竿前孑孑。蜀江风澹水如罗，堕兰谁泛相经过。南山桂树为君死，云衫浅污红脂花。
李贺|江南弄|江中绿雾起凉波，天上叠巘红嵯峨。水风浦云生老竹，渚暝蒲帆如一幅。鲈鱼千头酒百斛，酒中倒卧南山绿。吴歈越吟未终曲，江上团团帖寒玉。
李贺|后园凿井歌|井上辘轳床上转。水声繁，弦声浅。情若何，荀奉倩。城头日，长向城头住。一日作千年，不须流下去。
李贺|花游曲|春柳南陌态，冷花寒露姿。今朝醉城外，拂镜浓扫眉。烟湿愁车重，红油覆画衣。舞裙香不暖，酒色上来迟。
李贺|洛姝真珠|真珠小娘下清廓，洛苑香风飞绰绰。寒鬓斜钗玉燕光，高楼唱月敲悬珰。兰风桂露洒幽翠，红弦袅云咽深思。花袍白马不归来，浓蛾叠柳香唇醉。金鹅屏风蜀山梦，鸾裾凤带行烟重。八骢笼晃脸差移，日丝繁散曛罗洞。市南曲陌无秋凉，楚腰卫鬓四时芳。玉喉窱窱排空光，牵云曳雪留陆郎。
卢仝|白鹭鸶|刻成片玉白鹭鸶，欲捉纤鳞心自急。翘足沙头不得时，傍人不知谓闲立。
张籍|和韦开州盛山十二首。琵琶台|台上绿萝春，闲登不待人。每当休暇日，著履戴纱巾。
张籍|苏州江岸留别乐天（一作白居易诗）|银泥裙映锦障泥，画舸停桡马簇蹄。清管曲终鹦鹉语，红旗影动薄寒嘶。渐消酒色朱颜浅，欲话离情翠黛低。莫忘使君吟咏处，女坟湖北武丘西。
张籍|古树|古树枝柯少，枯来复几春。露根堪系马，空腹定藏人。蠹节莓苔老，烧痕霹雳新。若当江浦上，行客祭为神。
张籍|古苑杏花|废苑杏花在，行人愁到时。独开新堑底，半露旧烧枝。晚色连荒辙，低阴覆折碑。茫茫古陵下，春尽又谁知。
张籍|夜到渔家（一作宿渔家）|渔家在江口，潮水入柴扉。行客欲投宿，主人犹未归。竹深村路远，月出钓船稀。遥见寻沙岸，春风动草衣。
孟郊|吊国殇|徒言人最灵，白骨乱纵横。如何当春死，不及群草生。尧舜宰乾坤，器农不器兵。秦汉盗山岳，铸杀不铸耕。天地莫生金，生金人竞争。
孟郊|喜雨|朝见一片云，暮成千里雨。凄清湿高枝，散漫沾荒土。
孟郊|蜘蛛讽|万类皆有性，各各禀天和。蚕身与汝身，汝身何太讹。蚕身不为己，汝身不为佗。蚕丝为衣裳，汝丝为网罗。济物几无功，害物日已多。百虫虽切恨，其将奈尔何。
孟郊|送丹霞子阮芳颜上人归山|松色不肯秋，玉性不可柔。登山须正路，饮水须直流。倩鹤附书信，索云作衣裘。仙村莫道远，枉策招交游。
孟郊|招文士饮|曹刘不免死，谁敢负年华。文士莫辞酒，诗人命属花。退之如放逐，李白自矜夸。万古忽将似，一朝同叹嗟。何言天道正，独使地形斜。南士愁多病，北人悲去家。梅芳已流管，柳色未藏鸦。相劝罢吟雪，相从愁饮霞。醒时不可过，愁海浩无涯。
孟郊|择友|兽中有人性，形异遭人隔。人中有兽心，几人能真识。古人形似兽，皆有大圣德。今人表似人，兽心安可测。虽笑未必和，虽哭未必戚。面结口头交，肚里生荆棘。好人常直道，不顺世间逆。恶人巧谄多，非义苟且得。若是效真人，坚心如铁石。不谄亦不欺，不奢复不溺。面无吝色容，
孟郊|伤春|两河春草海水清，十年征战城郭腥。乱兵杀儿将女去，二月三月花冥冥。千里无人旋风起，莺啼燕语荒城里。春色不拣墓傍株，红颜皓色逐春去。春去春来那得知，今人看花古人墓，令人惆怅山头路。
孟郊|审交|种树须择地，恶土变木根。结交若失人，中道生谤言。君子芳桂性，春荣冬更繁。小人槿花心，朝在夕不存。莫蹑冬冰坚，中有潜浪翻。唯当金石交，可以贤达论。
孟郊|折杨柳|杨柳多短枝，短枝多别离。赠远屡攀折，柔条安得垂。青春有定节，离别无定时。但恐人别促，不怨来迟迟。莫言短枝条，中有长相思。朱颜与绿杨，并在别离期。楼上春风过，风前杨柳歌。枝疏缘别苦，曲怨为年多。花惊燕地云，叶映楚池波。谁堪别离此，征戍在交河。
吕温|奉和张舍人阁中直夜思闻雅琴因书事通简僚友|迢递天上直，寂寞丘中琴。忆尔山水韵，起予仁智心。凝情在正始，超想疏烦襟。凉生子夜后，月照禁垣深。远风霭兰气，微露清桐阴。方袭缁衣庆，永奉南薰吟。
刘禹锡|韩信庙|将略兵机命世雄，苍黄钟室叹良弓。遂令后代登坛者，每一寻思怕立功。
刘禹锡|唐郎中宅与诸公同饮酒看牡丹|今日花前饮，甘心醉数杯。但愁花有语，不为老人开。
刘禹锡|巫山神女庙|巫山十二郁苍苍，片石亭亭号女郎。晓雾乍开疑卷幔，山花欲谢似残妆。星河好夜闻清佩，云雨归时带异香。何事神仙九天上，人间来就楚襄王。
刘禹锡|吟白乐天哭崔儿二篇，怆然寄赠|吟君苦调我沾缨，能使无情尽有情。四望车中心未释，千秋亭下赋初成。庭梧已有栖雏处，池鹤今无子和声。从此期君比琼树，一枝吹折一枝生。
刘禹锡|秋日题窦员外崇德里新居（窦时判度支案）|长爱街西风景闲，到君居处暂开颜。清光门外一渠水，秋色墙头数点山。疏种碧松通月朗，多栽红药待春还。莫言堆案无馀地，认得诗人在此间。
刘禹锡|送蕲州李郎中赴任|楚关蕲水路非赊，东望云山日夕佳。薤叶照人呈夏簟，松花满碗试新茶。楼中饮兴因明月，江上诗情为晚霞。北地交亲长引领，早将玄鬓到京华。
刘禹锡|秋晚新晴夜月如练有怀乐天|雨歇晚霞明，风调夜景清。月高微晕散，云薄细鳞生。露草百虫思，秋林千叶声。相望一步地，脉脉万重情。
刘禹锡|晚泊牛渚|芦苇晚风起，秋江鳞甲生。残霞忽变色，游雁有馀声。戍鼓音响绝，渔家灯火明。无人能咏史，独自月中行。
刘禹锡|送惟良上人|高斋洒寒水，是夕山僧至。玄牝无关锁，琼书舍文字。灯明香满室，月午霜凝地。语到不言时，世间人尽睡。
柳宗元|感遇二首|西陆动凉气，惊乌号北林。栖息岂殊性，集枯安可任。鸿鹄去不返，勾吴阻且深。徒嗟日沈湎，丸鼓骛奇音。东海久摇荡，南风已骎骎。坐使青天暮，小星愁太阴。众情嗜奸利，居货捐千金。危根一以振，齐斧来相寻。揽衣中夜起，感物涕盈襟。微霜众所践，谁念岁寒心。旭日照寒野，
柳宗元|笼鹰词|凄风淅沥飞严霜，苍鹰上击翻曙光。云披雾裂虹霓断，霹雳掣电捎平冈。砉然劲翮剪荆棘，下攫狐兔腾苍茫。爪毛吻血百鸟逝，独立四顾时激昂。炎风溽暑忽然至，羽翼脱落自摧藏。草中狸鼠足为患，一夕十顾惊且伤。但愿清商复为假，拔去万累云间翔。
柳宗元|巽公院五咏|净土堂结习自无始，沦溺穷苦源。流形及兹世，始悟三空门。华堂开净域，图像焕且繁。清冷焚众香，微妙歌法言。稽首愧导师，超遥谢尘昏。曲讲堂寂灭本非断，文字安可离！曲堂何为设？高士方在斯。圣默寄言宣，分别乃无知。趣中即空假，名相与谁期？愿言绝闻得，忘意聊思惟。
柳宗元|从崔中丞过卢少尹郊居|寓居湘岸四无邻，世网难婴每自珍。莳药闲庭延国老，开樽虚室值贤人。泉回浅石依高柳，径转垂藤闲绿筠。闻道偏为五禽戏，出门鸥鸟更相亲。
柳宗元|夏初雨后寻愚溪|悠悠雨初霁，独绕清溪曲。引杖试荒泉，解带围新竹。沉吟亦何事，寂寞固所欲。幸此息营营，啸歌静炎燠。
柳宗元|觉衰|久知老会至，不谓便见侵。今年宜未衰，稍已来相寻。齿疏发就种，奔走力不任。咄此可奈何，未必伤我心。彭聃安在哉？周孔亦已沉。古称寿圣人，曾不留至今。但愿得美酒，朋友常共斟。是时春向暮，桃李生繁阴。日照天正绿，杳杳归鸿吟。出门呼所亲，扶杖登西林。高歌足自快，
柳宗元|夏夜苦热登西楼|苦热中夜起，登楼独褰衣。山泽凝暑气，星汉湛光辉。火晶燥露滋，野静停风威。探汤汲阴井，炀灶开重扉。凭阑久彷徨，流汗不可挥。莫辩亭毒意，仰诉璿与玑。谅非姑射子，静胜安能希。
柳宗元|种柳戏题|柳州柳刺史，种柳柳江边。谈笑为故事，推移成昔年。垂阴当覆地，耸干会参天。好作思人树，惭无惠化传。
柳宗元|奉平淮夷雅表。方城命愬守也卒入蔡得其大丑以平淮右|方城临临，王卒峙之。匪徼匪竞，皇有正命。皇命于愬，往舒余仁。踣彼艰顽，柔惠是驯。愬拜即命，于皇之训。既砺既攻，以后厥刃。王师嶷嶷，熊罴是式。衔勇韬力，日思予殛。寇昏以狂，敢蹈愬疆。士获厥心，大袒高骧。长戟酋矛，粲其绥章。右翦左屠，聿禽其良。其良既宥，告以父母。
韩愈|酬蓝田崔丞立之咏雪见寄|京城数尺雪，寒气倍常年。泯泯都无地，茫茫岂是天。崩奔惊乱射，挥霍讶相缠。不觉侵堂陛，方应折屋椽。出门愁落道，上马恐平鞯。朝鼓矜凌起，山斋酩酊眠。吾方嗟此役，君乃咏其妍。冰玉清颜隔，波涛盛句传。朝飧思共饭，夜宿忆同毡。举目无非白，雄文乃独玄。
韩愈|游城南十六首。遣兴|断送一生惟有酒，寻思百计不如闲。莫忧世事兼身事，须著人间比梦间。
韩愈|奉和虢州刘给事使君三堂新题二十一咏。柳溪|柳树谁人种，行行夹岸高。莫将条系缆，著处有蝉号。
韩愈|湘中酬张十一功曹|休垂绝徼千行泪，共泛清湘一叶舟。今日岭猿兼越鸟，可怜同听不知愁。
韩愈|除官赴阙至江州寄鄂岳李大夫（李程也）|盆城去鄂渚，风便一日耳。不枉故人书，无因帆江水。故人辞礼闱，旌节镇江圻。而我窜逐者，龙钟初得归。别来已三岁，望望长迢递。咫尺不相闻，平生那可计。我齿落且尽，君鬓白几何。年皆过半百，来日苦无多。少年乐新知，衰暮思故友。譬如亲骨肉，宁免相可不。我昔实愚蠢，
韩愈|酬裴十六功曹巡府西驿途中见寄|相公罢论道，聿至活东人。御史坐言事，作吏府中尘。遂令河南治，今古无俦伦。四海日富庶，道途隘蹄轮。府西三百里，候馆同鱼鳞。相公谓御史，劳子去自巡。是时山水秋，光景何鲜新。哀鸿鸣清耳，宿雾褰高旻.遗我行旅诗，轩轩有风神。譬如黄金盘，照耀荆璞真。我来亦已幸，
韩愈|合江亭|红亭枕湘江，蒸水会其左。瞰临眇空阔，绿净不可唾。维昔经营初，邦君实王佐。翦林迁神祠，买地费家货。梁栋宏可爱，结构丽匪过。伊人去轩腾，兹宇遂颓挫。老郎来何暮，高唱久乃和。树兰盈九畹，栽竹逾万个。长绠汲沧浪，幽蹊下坎坷。波涛夜俯听，云树朝对卧。初如遗宦情，
韩愈|落叶送陈羽|落叶不更息，断蓬无复归。飘飖终自异，邂逅暂相依。悄悄深夜语，悠悠寒月辉。谁云少年别，流泪各沾衣。
王建|春词|良人朝早半夜起，樱桃如珠露如水。下堂把火送郎回，移枕重眠晓窗里。
王建|题所赁宅牡丹花|赁宅得花饶，初开恐是妖。粉光深紫腻，肉色退红娇。且愿风留著，惟愁日炙燋。可怜零落蕊，收取作香烧。
王建|思远人|妾思常悬悬，君行复绵绵。征途向何处，碧海与青天。岁久自有念，谁令长在边。少年若不归，兰室如黄泉。
李益|夜上西城听梁州曲二首|行人夜上西城宿，听唱梁州双管逐。此时秋月满关山，何处关山无此曲。鸿雁新从北地来，闻声一半却飞回。金河戍客肠应断，更在秋风百尺台。
李益|盐州过胡儿饮马泉（一作过五原胡儿饮马泉）|绿杨著水草如烟，旧是胡儿饮马泉。几处吹笳明月夜，何人倚剑白云天。从来冻合关山路，今日分流汉使前。莫遣行人照容鬓，恐惊憔悴入新年。
李益|献刘济|草绿古燕州，莺声引独游。雁归天北畔，春尽海西头。向日花偏落，驰年水自流。感恩知有地，不上望京楼。
李益|饮马歌|百马饮一泉，一马争上游。一马喷成泥，百马饮浊流。上有沧浪客，对之空叹息。自顾缨上尘，裴回终日夕。为问泉上翁，何时见沙石。
卢纶|落第后归终南别业|久为名所误，春尽始归山。落羽羞言命，逢人强破颜。交疏贫病里，身老是非间。不及东溪月，渔翁夜往还。
戴叔伦|怀素上人草书歌|楚僧怀素工草书，古法尽能新有馀。神清骨竦意真率，醉来为我挥健笔。始从破体变风姿，一一花开春景迟。忽为壮丽就枯涩，龙蛇腾盘兽屹立。驰毫骤墨剧奔驷，满坐失声看不及。心手相师势转奇，诡形怪状翻合宜。人人细问此中妙，怀素自言初不知。
顾况|酅公合祔挽歌|草露前朝事，荆茅圣主封。空传馀竹帛，永绝旧歌钟。清镜无双影，穷泉有几重。笳箫最悲处，风入九原松。
刘方平|送别|华亭霁色满今朝，云里樯竿去转遥。莫怪山前深复浅，清淮一日两回潮。
刘方平|京兆眉|新作蛾眉样，谁将月里同。有来凡几日，相效满城中。
刘方平|寄严八判官|洛阳新月动秋砧，瀚海沙场天半阴。出塞能全仲叔策，安亲更切老莱心。汉家宫里风云晓，羌笛声中雨雪深。怀袖未传三岁字，相思空作陇头吟。
刘方平|秋夜思（一作淮上秋夜）|旅梦何时尽，征途望每赊。晚秋淮上水，新月楚人家。猿啸空山近，鸿飞极浦斜。明朝南岸去，言折桂枝花。
独孤及|观海|北登渤澥岛，回首秦东门。谁尸造物功，凿此天池源。澒洞吞百谷，周流无四垠。廓然混茫际，望见天地根。白日自中吐，扶桑如可扪。超遥蓬莱峰，想像金台存。秦帝昔经此，登临冀飞翻。扬旌百神会，望日群山奔。徐福竟何成，羡门徒空言。唯见石桥足，千年潮水痕。
韩翃|少年行|千点斓斒玉勒骢，青丝结尾绣缠騣.鸣鞭晓出章台路，叶叶春衣杨柳风。
贾至|别裴九弟|西江万里向东流，今夜江边驻客舟。月色更添春色好，芦风似胜竹风幽。
杜甫|放船|收帆下急水，卷幔逐回滩。江市戎戎暗，山云淰淰寒。村荒无径入，独鸟怪人看。已泊城楼底，何曾夜色阑。
杜甫|冬晚送长孙渐舍人归州|参卿休坐幄，荡子不还乡。南客潇湘外，西戎鄠杜旁。衰年倾盖晚，费日系舟长。会面思来札，销魂逐去樯。云晴鸥更舞，风逆雁无行。匣里雌雄剑，吹毛任选将。
杜甫|过南岳入洞庭湖|洪波忽争道，岸转异江湖。鄂渚分云树，衡山引舳舻。翠牙穿裛桨，碧节上寒蒲。病渴身何去，春生力更无。壤童犁雨雪，渔屋架泥涂。欹侧风帆满，微冥水驿孤。悠悠回赤壁，浩浩略苍梧。帝子留遗恨，曹公屈壮图。圣朝光御极，残孽驻艰虞。才淑随厮养，名贤隐锻炉。邵平元入汉，
杜甫|人日两篇|元日到人日，未有不阴时。冰雪莺难至，春寒花较迟。云随白水落，风振紫山悲。蓬鬓稀疏久，无劳比素丝。此日此时人共得，一谈一笑俗相看。尊前柏叶休随酒，胜里金花巧耐寒。佩剑冲星聊暂拔，匣琴流水自须弹。早春重引江湖兴，直道无忧行路难。
杜甫|远怀舍弟颖、观等|阳翟空知处，荆南近得书。积年仍远别，多难不安居。江汉春风起，冰霜昨夜除。云天犹错莫，花萼尚萧疏。对酒都疑梦，吟诗正忆渠。旧时元日会，乡党羡吾庐。
杜甫|夜雨|小雨夜复密，回风吹早秋。野凉侵闭户，江满带维舟。通籍恨多病，为郎忝薄游。天寒出巫峡，醉别仲宣楼。
杜甫|诸葛庙|久游巴子国，屡入武侯祠。竹日斜虚寝，溪风满薄帷。君臣当共济，贤圣亦同时。翊戴归先主，并吞更出师。虫蛇穿画壁，巫觋醉蛛丝。欻忆吟梁父，躬耕也未迟。
杜甫|奉观严郑公厅事岷山沱江画图十韵（得忘字）|沱水流中座，岷山到此堂。白波吹粉壁，青嶂插雕梁。直讶杉松冷，兼疑菱荇香。雪云虚点缀，沙草得微茫。岭雁随毫末，川蜺饮练光。霏红洲蕊乱，拂黛石萝长。暗谷非关雨，丹枫不为霜。秋成玄圃外，景物洞庭旁。绘事功殊绝，幽襟兴激昂。从来谢太傅，丘壑道难忘。
杜甫|滕王亭子|君王台榭枕巴山，万丈丹梯尚可攀。春日莺啼修竹里，仙家犬吠白云间。清江锦石伤心丽，嫩蕊浓花满目班。人到于今歌出牧，来游此地不知还。
杜甫|久客|羁旅知交态，淹留见俗情。衰颜聊自哂，小吏最相轻。去国哀王粲，伤时哭贾生。狐狸何足道，豺虎正纵横。
杜甫|伤春五首（巴阆僻远伤春罢始知春前已收宫阙）|天下兵虽满，春光日自浓。西京疲百战，北阙任群凶。关塞三千里，烟花一万重。蒙尘清路急，御宿且谁供。殷复前王道，周迁旧国容。蓬莱足云气，应合总从龙。莺入新年语，花开满故枝。天青风卷幔，草碧水通池。牢落官军速，萧条万事危。鬓毛元自白，泪点向来垂。不是无兄弟，
杜甫|怀旧|地下苏司业，情亲独有君。那因丧乱后，便有死生分。老罢知明镜，悲来望白云。自从失词伯，不复更论文。
杜甫|三绝句|楸树馨香倚钓矶，斩新花蕊未应飞。不如醉里风吹尽，可忍醒时雨打稀。门外鸬鹚去不来，沙头忽见眼相猜。自今已后知人意，一日须来一百回。无数春笋满林生，柴门密掩断人行。会须上番看成竹，客至从嗔不出迎。
杜甫|诣徐卿觅果栽|草堂少花今欲栽，不问绿李与黄梅。石笋街中却归去，果园坊里为求来。
杜甫|凭韦少府班觅松树子|落落出群非榉柳，青青不朽岂杨梅。欲存老盖千年意，为觅霜根数寸栽。
杜甫|少年行|马上谁家薄媚郎，临阶下马坐人床。不通姓字粗豪甚，指点银瓶索酒尝。
杜甫|可惜|花飞有底急，老去愿春迟。可惜欢娱地，都非少壮时。宽心应是酒，遣兴莫过诗。此意陶潜解，吾生后汝期。
杜甫|进艇|南京久客耕南亩，北望伤神坐北窗。昼引老妻乘小艇，晴看稚子浴清江。俱飞蛱蝶元相逐，并蒂芙蓉本自双。茗饮蔗浆携所有，瓷罂无谢玉为缸。
杜甫|不归|河间尚征伐，汝骨在空城。从弟人皆有，终身恨不平。数金怜俊迈，总角爱聪明。面上三年土，春风草又生。
杜甫|苦竹|青冥亦自守，软弱强扶持。味苦夏虫避，丛卑春鸟疑。轩墀曾不重，翦伐欲无辞。幸近幽人屋，霜根结在兹。
杜甫|上水遣怀|我衰太平时，身病戎马后。蹭蹬多拙为，安得不皓首。驱驰四海内，童稚日糊口。但遇新少年，少逢旧亲友。低颜下色地，故人知善诱。后生血气豪，举动见老丑。穷迫挫曩怀，常如中风走。一纪出西蜀，于今向南斗。孤舟乱春华，暮齿依蒲柳。冥冥九疑葬，圣者骨亦朽。蹉跎陶唐人，
杜甫|咏怀二首|人生贵是男，丈夫重天机。未达善一身，得志行所为。嗟余竟轗轲，将老逢艰危。胡雏逼神器，逆节同所归。河雒化为血，公侯草间啼。西京复陷没，翠盖蒙尘飞。万姓悲赤子，两宫弃紫微。倏忽向二纪，奸雄多是非。本朝再树立，未及贞观时。日给在军储，上官督有司。高贤迫形势，
杜甫|醉歌行，赠公安颜少府请顾八题壁|神仙中人不易得，颜氏之子才孤标。天马长鸣待驾驭，秋鹰整翮当云霄。君不见东吴顾文学，君不见西汉杜陵老。诗家笔势君不嫌，词翰升堂为君扫。是日霜风冻七泽，乌蛮落照衔赤壁。酒酣耳热忘头白，感君意气无所惜，一为歌行歌主客。
杜甫|秋风二首|秋风淅淅吹巫山，上牢下牢修水关。吴樯楚柁牵百丈，暖向神都寒未还。要路何日罢长戟，战自青羌连百蛮。中巴不曾消息好，暝传戍鼓长云间。秋风淅淅吹我衣，东流之外西日微。天清小城捣练急，石古细路行人稀。不知明月为谁好，早晚孤帆他夜归。会将白发倚庭树，故园池台今是非。
杜甫|陪王侍御同登东山最高顶宴姚通泉，晚携酒泛江|姚公美政谁与俦，不减昔时陈太丘。邑中上客有柱史，多暇日陪骢马游。东山高顶罗珍羞，下顾城郭销我忧。清江白日落欲尽，复携美人登彩舟。笛声愤怨哀中流，妙舞逶迤夜未休。灯前往往大鱼出，听曲低昂如有求。三更风起寒浪涌，取乐喧呼觉船重。满空星河光破碎，四座宾客色不动。
杜甫|义鹘|阴崖有苍鹰，养子黑柏颠。白蛇登其巢，吞噬恣朝餐。雄飞远求食，雌者鸣辛酸。力强不可制，黄口无半存。其父从西归，翻身入长烟。斯须领健鹘，痛愤寄所宣。斗上捩孤影，噭哮来九天。修鳞脱远枝，巨颡坼老拳。高空得蹭蹬，短草辞蜿蜒。折尾能一掉，饱肠皆已穿。生虽灭众雏，
杜甫|苏端、薛复筵简薛华醉歌|文章有神交有道，端复得之名誉早。爱客满堂尽豪翰，开筵上日思芳草。安得健步移远梅，乱插繁花向晴昊。千里犹残旧冰雪，百壶且试开怀抱。垂老恶闻战鼓悲，急觞为缓忧心捣。少年努力纵谈笑，看我形容已枯槁。坐中薛华善醉歌，歌辞自作风格老。近来海内为长句，汝与山东李白好。
杜甫|渼陂行（陂在鄠县西五里，周一十四里）|岑参兄弟皆好奇，携我远来游渼陂。天地黤惨忽异色，波涛万顷堆琉璃。琉璃汗漫泛舟入，事殊兴极忧思集。鼍作鲸吞不复知，恶风白浪何嗟及。主人锦帆相为开，舟子喜甚无氛埃。凫鹥散乱棹讴发，丝管啁啾空翠来。沈竿续蔓深莫测，菱叶荷花静如拭。宛在中流渤澥清，下归无极终南黑。
杜甫|陪李北海宴历下亭|东藩驻皂盖，北渚凌青荷。海内此亭古，济南名士多。云山已发兴，玉佩仍当歌。修竹不受暑，交流空涌波。蕴真惬所遇，落日将如何。贵贱俱物役，从公难重过。
杜甫|送高三十五书记|崆峒小麦熟，且愿休王师。请公问主将，焉用穷荒为。饥鹰未饱肉，侧翅随人飞。高生跨鞍马，有似幽并儿。脱身簿尉中，始与捶楚辞。借问今何官，触热向武威。答云一书记，所愧国士知。人实不易知，更须慎其仪。十年出幕府，自可持旌麾。此行既特达，足以慰所思。男儿功名遂，
高适|淇上送韦司仓往滑台|饮酒莫辞醉，醉多适不愁。孰知非远别，终念对穷秋。滑台门外见，淇水眼前流。君去应回首，风波满渡头。
高适|自淇涉黄河途中作十三首|川上常极目，世情今已闲。去帆带落日，征路随长山。亲友若云霄，可望不可攀。于兹任所惬，浩荡风波间。清晨泛中流，羽族满汀渚。黄鹄何处来，昂藏寡俦侣。飞鸣无人见，饮啄岂得所。云汉尔固知，胡为不轻举。野人头尽白，与我忽相访。手持青竹竿，日暮淇水上。虽老美容色，
岑参|早秋与诸子登虢州西亭观眺|亭高出鸟外，客到与云齐。树点千家小，天围万岭低。残虹挂陕北，急雨过关西。酒榼缘青壁，瓜田傍绿溪。微官何足道，爱客且相携。唯有乡园处，依依望不迷。
岑参|题金城临河驿楼|古戍依重险，高楼见五凉。山根盘驿道，河水浸城墙。庭树巢鹦鹉，园花隐麝香。忽如江浦上，忆作捕鱼郎。
岑参|登总持阁|高阁逼诸天，登临近日边。晴开万井树，愁看五陵烟。槛外低秦岭，窗中小渭川。早知清净理，常愿奉金仙。
岑参|登凉州尹台寺|胡地三月半，梨花今始开。因从老僧饭，更上夫人台。清唱云不去，弹弦风飒来。应须一倒载，还似山公回。
岑参|送崔全被放归都觐省|夫子不自衍，世人知者稀，来倾阮氏酒，去著老莱衣。渭北草新出，关东花欲飞，楚王犹自惑，片玉且将归。
岑参|敬酬李判官使院即事见呈|公府日无事，吾徒只是闲。草根侵柱础，苔色上门关。饮砚时见鸟，卷帘晴对山。新诗吟未足，昨夜梦东还。
岑参|火山云歌送别|火山突兀赤亭口，火山五月火云厚。火云满山凝未开，飞鸟千里不敢来。平明乍逐胡风断，薄暮浑随塞雨回。缭绕斜吞铁关树，氛氲半掩交河戍。迢迢征路火山东，山上孤云随马去。
岑参|登北庭北楼，呈幕中诸公|尝读西域传，汉家得轮台。古塞千年空，阴山独崔嵬。二庭近西海，六月秋风来。日暮上北楼，杀气凝不开。大荒无鸟飞，但见白龙塠.旧国眇天末，归心日悠哉。上将新破胡，西郊绝烟埃。边城寂无事，抚剑空徘徊。幸得趋幕中，托身厕群才。早知安边计，未尽平生怀。
韦应物|骊山行|君不见开元至化垂衣裳，厌坐明堂朝万方。访道灵山降圣祖，沐浴华池集百祥。千乘万骑被原野，云霞草木相辉光。禁仗围山晓霜切，离宫积翠夜漏长。玉阶寂历朝无事，碧树萎蕤寒更芳。三清小鸟传仙语，九华真人奉琼浆。下元昧爽漏恒秩，登山朝礼玄元室。翠华稍隐天半云，
韦应物|玩萤火|时节变衰草，物色近新秋。度月影才敛，绕竹光复流。
韦应物|游开元精舍|夏衣始轻体，游步爱僧居。果园新雨后，香台照日初。绿阴生昼静，孤花表春馀。符竹方为累，形迹一来疏。
韦应物|赋得沙际路送从叔象|独树沙边人迹稀，欲行愁远暮钟时。野泉几处侵应尽，不遇山僧知问谁。
韦应物|寺居独夜，寄崔主簿|幽人寂不寐，木叶纷纷落。寒雨暗深更，流萤度高阁。坐使青灯晓，还伤夏衣薄。宁知岁方晏，离居更萧索。
韦应物|淮上即事，寄广陵亲故|前舟已眇眇，欲渡谁相待。秋山起暮钟，楚雨连沧海。风波离思满，宿昔容鬓改。独鸟下东南，广陵何处在。
韦应物|自巩洛舟行入黄河即事寄府县僚友|夹水苍山路向东，东南山豁大河通。寒树依微远天外，夕阳明灭乱流中。孤村几岁临伊岸，一雁初晴下朔风。为报洛桥游宦侣，扁舟不系与心同。
李白|春感诗|茫茫南与北，道直事难谐。榆荚钱生树，杨花玉糁街。尘萦游子面，蝶弄美人钗。却忆青山上，云门掩竹斋。
李白|初月|玉蟾离海上，白露湿花时。云畔风生爪，沙头水浸眉。乐哉弦管客，愁杀战征儿。因绝西园赏，临风一咏诗。
李白|对雨|卷帘聊举目，露湿草绵芊。古岫藏云毳，空庭织碎烟。水纹愁不起，风线重难牵。尽日扶犁叟，往来江树前。
李白|浣纱石上女|玉面耶溪女，青娥红粉妆。一双金齿屐，两足白如霜。
李白|秋浦感主人归燕寄内|霜凋楚关木，始知杀气严。寥寥金天廓，婉婉绿红潜。胡燕别主人，双双语前檐。三飞四回顾，欲去复相瞻。岂不恋华屋，终然谢珠帘。我不及此鸟，远行岁已淹。寄书道中叹，泪下不能缄。
李白|口号吴王美人半醉|风动荷花水殿香，姑苏台上宴吴王。西施醉舞娇无力，笑倚东窗白玉床。
李白|寄远十一首|三鸟别王母，衔书来见过。肠断若剪弦，其如愁思何。遥知玉窗里，纤手弄云和。奏曲有深意，青松交女萝。写水山井中，同泉岂殊波。秦心与楚恨，皎皎为谁多。青楼何所在，乃在碧云中。宝镜挂秋水，罗衣轻春风。新妆坐落日，怅望金屏空。念此送短书，愿因双飞鸿。本作一行书，
李白|题东谿公幽居|杜陵贤人清且廉，东谿卜筑岁将淹。宅近青山同谢脁，门垂碧柳似陶潜。好鸟迎春歌后院，飞花送酒舞前檐。客到但知留一醉，盘中只有水晶盐。
李白|洗脚亭|白道向姑熟，洪亭临道傍。前有昔时井，下有五丈床。樵女洗素足，行人歇金装。西望白鹭洲，芦花似朝霜。送君此时去，回首泪成行。
李白|忆秋浦桃花旧游，时窜夜郎|桃花春水生，白石今出没。摇荡女萝枝，半摇青天月。不知旧行径，初拳几枝蕨。三载夜郎还，于兹炼金骨。
李白|姑孰十咏。天门山|迥出江山上，双峰自相对。岸映松色寒，石分浪花碎。参差远天际，缥缈晴霞外。落日舟去遥，回首沉青霭。
李白|望鹦鹉洲怀祢衡|魏帝营八极，蚁观一祢衡。黄祖斗筲人，杀之受恶名。吴江赋鹦鹉，落笔超群英。锵锵振金玉，句句欲飞鸣。鸷鹗啄孤凤，千春伤我情。五岳起方寸，隐然讵可平。才高竟何施，寡识冒天刑。至今芳洲上，兰蕙不忍生。
李白|秋日登扬州西灵塔|宝塔凌苍苍，登攀览四荒。顶高元气合，标出海云长。万象分空界，三天接画梁。水摇金刹影，日动火珠光。鸟拂琼帘度，霞连绣栱张。目随征路断，心逐去帆扬。露浴梧楸白，霜催橘柚黄。玉毫如可见，于此照迷方。
李白|送陆判官往琵琶峡|水国秋风夜，殊非远别时。长安如梦里，何日是归期。
李白|送张秀才谒高中丞|秦帝沦玉镜，留侯降氛氲。感激黄石老，经过沧海君。壮士挥金槌，报仇六国闻。智勇冠终古，萧陈难与群。两龙争斗时，天地动风云。酒酣舞长剑，仓卒解汉纷。宇宙初倒悬，鸿沟势将分。英谋信奇绝，夫子扬清芬。胡月入紫微，三光乱天文。高公镇淮海，谈笑却妖氛。采尔幕中画，
李白|送崔十二游天竺寺|还闻天竺寺，梦想怀东越。每年海树霜，桂子落秋月。送君游此地，已属流芳歇。待我来岁行，相随浮溟渤。
李白|广陵赠别|玉瓶沽美酒，数里送君还。系马垂杨下，衔杯大道间。天边看渌水，海上见青山。兴罢各分袂，何须醉别颜。
李白|登敬亭山南望怀古赠窦主簿|敬亭一回首，目尽天南端。仙者五六人，常闻此游盘。溪流琴高水，石耸麻姑坛。白龙降陵阳，黄鹤呼子安。羽化骑日月，云行翼鸳鸾。下视宇宙间，四溟皆波澜。汰绝目下事，从之复何难？百岁落半途，前期浩漫漫。强食不成味，清晨起长叹。愿随子明去，炼火烧金丹。
李白|赠卢司户|秋色无远近，出门尽寒山。白云遥相识，待我苍梧间。借问卢耽鹤，西飞几岁还。
李白|捣衣篇|闺里佳人年十馀，颦蛾对影恨离居。忽逢江上春归燕，衔得云中尺素书。玉手开缄长叹息，狂夫犹戍交河北。万里交河水北流，愿为双燕泛中洲。君边云拥青丝骑，妾处苔生红粉楼。楼上春风日将歇，谁能揽镜看愁发。晓吹员管随落花，夜捣戎衣向明月。明月高高刻漏长，真珠帘箔掩兰堂。
李白|舍利弗|金绳界宝地，珍木荫瑶池。云间妙音奏，天际法蠡吹。
孟浩然|游凤林寺西岭|共喜年华好，来游水石间。烟容开远树，春色满幽山。壶酒朋情洽，琴歌野兴闲。莫愁归路暝，招月伴人还。
孟浩然|高阳池送朱二|当昔襄阳雄盛时，山公常醉习家池。池边钓女日相随，妆成照影竟来窥。澄波澹澹芙蓉发，绿岸参参杨柳垂。一朝物变人亦非，四面荒凉人住稀。意气豪华何处在，空余草露湿罗衣。此地朝来饯行者，翻向此中牧征马。征马分飞日渐斜，见此空为人所嗟。殷勤为访桃源路，予亦归来松子家。
王翰|奉和圣制同二相已下群官乐游园宴|未极人心畅，如何帝道明。仍嫌酺宴促，复宠乐游行。陆海披珍藏，天河直斗城。四关青霭合，数处白云生。饪餗调元气，歌钟溢雅声。空惭尧舜日，至德杳难名。
王翰|古蛾眉怨|君不见宜春苑中九华殿，飞阁连连直如发。白日全含朱鸟窗，流云半入苍龙阙。宫中彩女夜无事，学凤吹箫弄清越。珠帘北卷待凉风，绣户南开向明月。忽闻天子忆蛾眉，宝凤衔花揲两螭。传声走马开金屋，夹路鸣环上玉墀。长乐彤庭宴华寝，三千美人曳花锦。灯前含笑更罗衣，
王翰|赠唐祖二子|鸿飞遵枉渚，鹿鸣思故群。物情尚劳爱，况乃予别君。别时花始发，别后兰再薰。瑶觞滋白露，宝瑟凝凉氛。裴徊北林月，怅望南山云。云月渺千里，音徽不可闻。
刘长卿|江中对月|空洲夕烟敛，望月秋江里。历历沙上人，月中孤渡水。
常建|听琴秋夜赠寇尊师|琴当秋夜听，况是洞中人。一指指应法，一声声爽神。寒虫临砌急，清吹袅灯频。何必钟期耳，高闲自可亲。
王昌龄|送窦七|清江月色傍林秋，波上荧荧望一舟。鄂渚轻帆须早发，江边明月为君留。
王昌龄|初日|初日净金闺，先照床前暖。斜光入罗幕，稍稍亲丝管。云发不能梳，杨花更吹满。
王昌龄|就道士问周易参同契|仙人骑白鹿，发短耳何长。时余采菖蒲，忽见嵩之阳。稽首求丹经，乃出怀中方。披读了不悟，归来问嵇康。嗟余无道骨，发我入太行。
王昌龄|香积寺礼拜万回平等二圣僧塔|真无御化来，借有乘化归。如彼双塔内，孰能知是非。愚也骇苍生，圣哉为帝师。当为时世出，不由天地资。万回主此方，平等性无违。今我一礼心，亿劫同不移。肃肃松柏下，诸天来有时。
王昌龄|变行路难|向晚横吹悲，风动马嘶合。前驱引旗节，千里阵云匝。单于下阴山，砂砾空飒飒。封侯取一战，岂复念闺阁。
储光羲|新丰主人|新丰主人新酒熟，旧客还归旧堂宿。满酌香含北砌花，盈尊色泛南轩竹。云散天高秋月明，东家少女解秦筝。醉来忘却巴陵道，梦中疑是洛阳城。
储光羲|升天行贻卢六健|真人居阆风，时奏清商音。听者即王母，泠泠和瑟琴。坐对三花枝，行随五云阴。天长昆仑小，日久蓬莱深。上由玉华宫，下视首阳岑。神州亦清净，要自有浮沉。恻恻苦哉行，呱呱游子吟。庐山逢若士，思欲化黄金。雨雪没太山，谁能无归心。逍遥在云汉，可以来相寻。
李颀|失题（末缺）|紫极殿前朝伏奏，龙华会里日相望。别离岁岁如流水，谁辨他乡与故乡。
李颀|塞下曲|少年学骑射，勇冠并州儿。直爱出身早，边功沙漠垂。戎鞭腰下插，羌笛雪中吹。膂力今应尽，将军犹未知。
李颀|湘夫人|九嶷日已暮，三湘云复愁。窅霭罗袂色，潺湲江水流。佳期来北渚，捐佩在芳洲。
崔颢|七夕|长安城中月如练，家家此夜持针线。仙裙玉佩空自知，天上人间不相见。长信深阴夜转幽，瑶阶金阁数萤流。班姬此夕愁无限，河汉三更看斗牛。
崔颢|川上女|川上女，晚妆鲜，日落青渚试轻楫。汀长花满正回船，暮来浪起风转紧。自言此去横塘近，绿江无伴夜独行，独行心绪愁无尽。
王缙|九日作|莫将边地比京都，八月严霜草已枯。今日登高樽酒里，不知能有菊花无。
王维|句|人家在仙掌，云气欲生衣。知古斋主精校2000.01.22.
王维|戏题辋川别业|柳条拂地不须折，松树披云从更长。藤花欲暗藏猱子，柏叶初齐养麝香。
王维|菩提寺禁口号又示裴迪|安得舍罗网，拂衣辞世喧。悠然策藜杖，归向桃花源。
王维|左掖梨花（一作海棠。与丘为、皇甫冉同作）|闲洒阶边草，轻随箔外风。黄莺弄不足，衔入未央宫。
王维|班婕妤三首|玉窗萤影度，金殿人声绝。秋夜守罗帷，孤灯耿不灭。宫殿生秋草，君王恩幸疏。那堪闻凤吹，门外度金舆。怪来妆阁闭，朝下不相迎。总向春园里，花间笑语声。
王维|送杨少府贬郴州|明到衡山与洞庭，若为秋月听猿声。愁看北渚三湘远，恶说南风五两轻。青草瘴时过夏口，白头浪里出湓城。长沙不久留才子，贾谊何须吊屈平。
王维|送熊九赴任安阳|魏国应刘后，寂寥文雅空。漳河如旧日，之子继清风。阡陌铜台下，闾阎金虎中。送车盈灞上，轻骑出关东。相去千馀里，西园明月同。
王维|送孙二|郊外谁相送，夫君道术亲。书生邹鲁客，才子洛阳人。祖席依寒草，行车起暮尘。山川何寂寞，长望泪沾巾。
王维|送张判官赴河西|单车曾出塞，报国敢邀勋。见逐张征虏，今思霍冠军。沙平连白云，蓬卷入黄云。慷慨倚长剑，高歌一送君。
王维|哭殷遥|人生能几何，毕竟归无形。念君等为死，万事伤人情。慈母未及葬，一女才十龄。泱漭寒郊外，萧条闻哭声。浮云为苍茫，飞鸟不能鸣。行人何寂寞，白日自凄清。忆昔君在时，问我学无生。劝君苦不早，令君无所成。故人各有赠，又不及生平。负尔非一途，恸哭返柴荆。
王维|谒璿上人|少年不足言，识道年已长。事往安可悔，馀生幸能养。誓从断臂血，不复婴世网。浮名寄缨珮，空性无羁鞅。夙承大导师，焚香此瞻仰。颓然居一室，覆载纷万象。高柳早莺啼，长廊春雨响。床下阮家屐，窗前筇竹杖。方将见身云，陋彼示天壤。一心在法要，愿以无生奖。
王维|赠房卢氏琯|达人无不可，忘己爱苍生。岂复少十室，弦歌在两楹。浮人日已归，但坐事农耕。桑榆郁相望，邑里多鸡鸣。秋山一何净，苍翠临寒城。视事兼偃卧，对书不簪缨。萧条人吏疏，鸟雀下空庭。鄙夫心所尚，晚节异平生。将从海岳居，守静解天刑。或可累安邑，茅茨君试营。
张旭|春游值雨|欲寻轩槛列清尊，江上烟云向晚昏。须倩东风吹散雨，明朝却待入华园。
张旭|清溪泛舟|旅人倚征棹，薄暮起劳歌。笑揽清溪月，清辉不厌多。
沈如筠|闺怨二首|雁尽书难寄，愁多梦不成。愿随孤月影，流照伏波营。陇底嗟长别，流襟一动君。何言幽咽所，更作死生分。
沈佺期|兴庆池侍宴应制|碧水澄潭映远空，紫云香驾御微风。汉家城阙疑天上，秦地山川似镜中。向浦回舟萍已绿，分林蔽殿槿初红。古来徒奏横汾曲，今日宸游圣藻雄。
沈佺期|杂诗三首（一本连前春闺作杂诗四首）|落叶惊秋妇，高砧促暝机。蜘蛛寻月度，萤火傍人飞。清镜红埃入，孤灯绿焰微。怨啼能至晓，独自懒缝衣。妾家临渭北，春梦著辽西。何苦朝鲜郡，年年事鼓鼙。燕来红壁语，莺向绿窗啼。为许长相忆，阑干玉箸齐。闻道黄龙戍，频年不解兵。可怜闺里月，长在汉家营。少妇今春意，
沈佺期|同工部李侍郎適访司马子微|紫微降天仙，丹地投云藻。上言华顶事，中问长生道。华顶居最高，大壑朝阳早。长生术何妙，童颜后天老。清晨朝凤京，静夜思鸿宝。凭崖饮蕙气，过涧摘灵草。人非冢已荒，海变田应燥。昔尝游此郡，三霜弄溟岛。绪言霞上开，机事尘外扫。顷来迫世务，清旷未云保。崎岖待漏恩，
张说|和尹从事懋泛洞庭|平湖一望上连天，林景千寻下洞泉。忽惊水上光华满，疑是乘舟到日边。
张说|奉和圣制太行山中言志应制|六龙鸣玉銮，九折步云端。河络南浮近，山经北上难。羽仪映松雪，戈甲带春寒。百谷晨笳动，千岩晓仗攒。皇心感韶节，敷藻念人安。既立省方馆，复建礼神坛。扈跸参天老，承荣忝夏官。长勤百年意，思见一胜残。
陈子昂|南山家园林木交映盛夏五月幽然清凉独坐思远率成十韵|寂寥守寒巷，幽独卧空林。松竹生虚白，阶庭横古今。郁蒸炎夏晚，栋宇閟清阴。轩窗交紫霭，檐户对苍岑。凤蕴仙人箓，鸾歌素女琴。忘机委人代，闭牖察天心。蛱蝶怜红药，蜻蜓爱碧浔。坐观万象化，方见百年侵。扰扰将何息，青青长苦吟。愿随白云驾，龙鹤相招寻。
陈子昂|江上暂别萧四刘三旋欣接遇|昨夜沧江别，言乖天汉游。宁期此相遇，尚接武陵洲。结绶还逢育，衔杯且对刘。波潭一瀰瀰，临望几悠悠。山水丹青杂，烟云紫翠浮。终愧神仙友，来接野人舟。
陈子昂|赠严仓曹乞推命录|少学纵横术，游楚复游燕。栖遑长委命，富贵未知天。闻道沉冥客，青囊有秘篇。九宫探万象，三算极重玄。愿奉唐生诀，将知跃马年。非同墨翟问，空滞杀龙川。
陈子昂|上元夜效小庾体（见《岁时杂咏》）|三五月华新，遨游逐上春。相邀洛城曲，追宴小平津。楼上看珠妓，车中见玉人。芳宵殊未极，随意守灯轮。
陈子昂|宴胡楚真禁所|人生固有命，天道信无言。青蝇一相点，白璧遂成冤。请室闲逾邃，幽庭春未暄。寄谢韩安国，何惊狱吏尊。
陈子昂|喜马参军相遇醉歌|独幽默以三月兮，深林潜居。时岁忽兮，孤愤遐吟。谁知我心？孺子孺子，其可与理分。
陈子昂|彩树歌|嘉锦筵之珍树兮，错众彩之氛氲。状瑶台之微月，点巫山之朝云。青春兮不可逢，况蕙色之增芬。结芳意而谁赏，怨绝世之无闻。红荣碧艳坐看歇，素华流年不待君。故吾思昆仑之琪树，厌桃李之缤纷。
陈子昂|题居延古城赠乔十二知之|闻君东山意，宿昔紫芝荣。沧洲今何在，华发旅边城。还汉功既薄，逐胡策未行。徒嗟白日暮，坐对黄云生。桂枝芳欲晚，薏苡谤谁明。无为空自老，含叹负生平。
陈子昂|蓟丘览古赠卢居士藏用七首。乐生|王道已沦昧，战国竞贪兵。乐生何感激，仗义下齐城。雄图竟中夭，遗叹寄阿衡。
骆宾王|春晚从李长史游开道林故山|幽寻极幽壑，春望陟春台。云光栖断树，灵影入仙杯。古藤依格上，野径约山隈。落蕊翻风去，流莺满树来。兴阑荀御动，归路起浮埃。
骆宾王|蓬莱镇|旅客春心断，边城夜望高。野楼疑海气，白鹭似江涛。结绶疲三入，承冠泣二毛。将飞怜弱羽，欲济乏轻舠.赖有阳春曲，穷愁且代劳。
骆宾王|海曲书情|薄游倦千里，劳生负百年。未能槎上汉，讵肯剑游燕。白云照春海，青山横曙天。江涛让双璧，渭水掷三钱。坐惜风光晚，长歌独块然。
骆宾王|尘灰|洛川流雅韵，秦道擅苛威。听歌梁上动，应律管中飞。光飘神女袜，影落羽人衣。愿言心未翳，终冀效轻微。
骆宾王|咏水|列名通地纪，疏派合天津。波随月色净，态逐桃花春。照霞如隐石，映柳似沉鳞。终当挹上善，属意澹交人。
李峤|象|郁林开郡毕，维扬作贡初。万推方演梦，惠子正焚书。执燧奔吴战，量舟入魏墟。六牙行致远，千叶奉高居。
李峤|玉|映石先过魏，连城欲向秦。洛阳陪胜友，燕赵类佳人。方水晴虹媚，常山瑞马新。徒为卞和识，不遇楚王珍。
李峤|纸|妙迹蔡侯施，芳名左伯驰。云飞锦绮落，花发缥红披。舒卷随幽显，廉方合轨仪。莫惊反掌字，当取葛洪规。
李峤|赋|布义孙卿子，登高楚屈平。铜台初下笔，乐观正飞缨。乍有凌云势，时闻掷地声。造端长体物，无复大夫名。
李峤|史|马记天官设，班图地里新。善谈方亹亹，青简见彬彬。方朔初闻汉，荆轲昔向秦。正辞堪载笔，终冀作良臣。
王勃|登城春望|物外山川近，晴初景霭新。芳郊花柳遍，何处不宜春。
王勃|林泉独饮|丘壑经涂赏，花柳遇时春。相逢今不醉，物色自轻人。
王勃|上巳浮江宴韵得遥字|上巳年光促，中川兴绪遥。绿齐山叶满，红泄片花销。泉声喧后涧，虹影照前桥。遽悲春望远，江路积波潮。
宋之问|经梧州|南国无霜霰，连年见物华。青林暗换叶，红蕊续开花。春去闻山鸟，秋来见海槎。流芳虽可悦，会自泣长沙。
宋之问|扈从登封途中作|帐殿郁崔嵬，仙游实壮哉。晓云连幕卷，夜火杂星回。谷暗千旗出，山鸣万乘来。扈从良可赋，终乏掞天才。
杨炯|早行|敞朗东方彻，阑干北斗斜。地气俄成雾，天云渐作霞。河流才辨马，岩路不容车。阡陌经三岁，闾阎对五家。露文沾细草，风影转高花。日月从来惜，关山犹自赊。
杨炯|出塞|塞外欲纷纭，雌雄犹未分。明堂占气色，华盖辨星文。二月河魁将，三千太乙军。丈夫皆有志，会见立功勋。
杨炯|和辅先入昊天观星瞻|遁甲爰皇里，星占太乙宫。天门开奕奕，佳气郁葱葱。碧落三乾外，黄图四海中。邑居环若水，城阙抵新丰。玉槛昆仑侧，金枢地轴东。上真朝北斗，元始咏南风。汉君祠五帝，淮王礼八公。道书编竹简，灵液灌梧桐。草茂琼阶绿，花繁宝树红。石楼纷似画，地镜淼如空。桑海年应积，
杨炯|紫骝马|侠客重周游，金鞭控紫骝。蛇弓白羽箭，鹤辔赤茸鞦.发迹来南海，长鸣向北州。匈奴今未灭，画地取封侯。
杨炯|折杨柳|边地遥无极，征人去不还。秋容凋翠羽，别泪损红颜。望断流星驿，心驰明月关。藁砧何处在，杨柳自堪攀。
杨炯|骢马|骢马铁连钱，长安侠少年。帝畿平若水，官路直如弦。夜玉妆车轴，秋金铸马鞭。风霜但自保，穷达任皇天。
张九龄|登襄阳岘山|昔年亟攀践，征马复来过。信若山川旧，谁如岁月何。蜀相吟安在，羊公碣已磨。令图犹寂寞，嘉会亦蹉跎。宛宛樊城岸，悠悠汉水波。逶迤春日远，感寄客情多。地本原林秀，朝来烟景和。同心不同赏，留叹此岩阿。
张九龄|初秋忆金均两弟|江渚秋风至，他乡离别心。孤云愁自远，一叶感何深。忧喜尝同域，飞鸣忽异林。青山西北望，堪作白头吟。
张九龄|初发曲江溪中|溪流清且深，松石复阴临。正尔可嘉处，胡为无赏心。我由不忍别，物亦有缘侵。自匪常行迈，谁能知此音。
张九龄|通化门外送别|屡别容华改，长愁意绪微。义将私爱隔，情与故人归。薄宦无时赏，劳生有事机。离魂今夕梦，先绕旧林飞。
张九龄|晨出郡舍林下|晨兴步北林，萧散一开襟。复见林上月，娟娟犹未沉。片云自孤远，丛筱亦清深。无事由来贵，方知物外心。
任希古|和长孙秘监七夕|二秋叶神媛，七夕望仙妃。影照河阳妓，色丽平津闱。鹊桥波里出，龙车霄外飞。露泫低珠佩，云移荐锦衣。更深黄月落，夜久靥星稀。空接灵台下，方恧辨支机。
李百药|文德皇后挽歌|裴回两仪殿，怅望九成台。玉辇终辞宴，瑶筐遂不开。野旷阴风积，川长思鸟来。寒山寂已暮，虞殡有馀哀。
李百药|火凤词二首|歌声扇后出，妆影镜中轻。未能令掩笑，何处欲障声。知音自不惑，得念是分明。莫见双嚬敛，疑人含笑情。佳人靓晚妆，清唱动兰房。影出含风扇，声飞照日梁。娇嚬眉际敛，逸韵口中香。自有横陈会，应怜秋夜长。
卢照邻|望宅中树有所思|我家有庭树，秋叶正离离。上舞双栖鸟，中秀合欢枝。劳思复劳望，相见不相知。何当共攀折，歌笑此堂垂。
王绩|薛记室收过庄见寻率题古意以赠|伊昔逢丧乱，历数闰当馀。豺狼塞衢路，桑梓成丘墟。余及尔皆亡，东西各异居。尔为背风鸟，我为涸辙鱼。逮承云雷后，欣逢天地初。东川聊下钓，南亩试挥锄。资税幸不及，伏腊常有储。散诞时须酒，萧条懒向书。朽木不可雕，短翮将焉摅。故人有深契，过我蓬蒿庐。曳裾出门迎，
褚遂良|安德山池宴集|伏枥丹霞外，遮园焕景舒。行云泛层阜，蔽月下清渠。亭中奏赵瑟，席上舞燕裾。花落春莺晚，风光夏叶初。良朋比兰蕙，雕藻迈琼琚。独有狂歌客，来承欢宴馀。
鲍溶|杂歌谣辞。李夫人歌|璿闺羽帐华烛陈，方士夜降夫人神。葳蕤半露芙蓉色，窈窕将期环珮身。丽如三五月，可望难亲近。颦黛含犀竟不言，春思秋怨谁能问。欲求巧笑如生时，歌尘在空瑟衔丝。神来未及梦相见，帝比初亡心更悲。爱之欲其生又死，东流万代无回水。宫漏丁丁夜向晨，烟销雾散愁方士。
卢纶|杂曲歌辞。天长地久词|玉砌红花树，香风不敢吹。春光解天意，偏发殿南枝。虹桥千步廊，半在水中央。天子方清暑，宫人重暮妆。辞辇复当熊，倾心奉上宫。君王若看貌，甘在众妃中。云日呈祥礼物殊，北庭生献五单于。塞天万里无飞鸟，可在边城用郅都。台殿云凉风日微，君王初赐六宫衣。楼船罢泛归犹早，
顾况|杂曲歌辞。桃花曲|魏帝宫人舞凤楼，隋家天子泛龙舟。君王夜醉春眠晏，不觉桃花逐水流。
李白|杂曲歌辞。邯郸才人嫁为厮养卒妇|妾本丛台女，扬蛾入丹阙。自倚颜如花，宁知有凋歇。一辞玉阶下，去若朝云没。每忆邯郸城，深宫梦秋月。君王不可见，惆怅至明发。
骆宾王|杂曲歌辞。从军中行路难二首|君不见封狐雄虺自成群，冯深负固结妖氛。玉玺分兵征恶少，金坛受律动将军。将军拥旄宣庙略，战士横行静夷落。长驱一息背铜梁，直指三巴逾剑阁。阁道岧峣上戍楼，剑门遥裔俯灵丘。邛关九折无平，江水双源有急流。征役无期返，他乡岁华晚。杳杳丘陵出，苍苍林薄远。途危紫盖峰，
王维|杂曲歌辞。苦热行|赤日满天地，火云成山岳。草木尽焦卷，川泽皆竭涸。轻纨觉衣重，密树苦阴薄。莞簟不可近，絺绤再三濯。思出宇宙外，旷然在寥廓。长风万里来，江海荡烦浊。却顾身为患，始知心未觉。忽入甘露门，宛然清凉乐。
高适|杂曲歌辞·蓟门行五首|蓟门逢古老，独立思氛氲。一身既零丁，头鬓白纷纷。勋庸今已矣，不识霍将军。汉家能用武，开拓穷异域。戍卒厌糠核，降胡饱衣食。关亭试一望，吾欲泪沾臆。边城十一月，雨雪乱霏霏。元戎号令严，人马亦轻肥。羌胡无尽日，征战几时归。幽州多骑射，结发重横行。一朝事将军，
刘方平|琴曲歌辞。宛转歌二首|星参差，月二八，灯五枝。黄鹤瑶琴将别去，芙蓉羽帐惜空垂。歌宛转，宛转恨无穷。愿为波与浪，俱起碧流中。晓将近，黄姑织女银河尽。九华锦衾无复情，千金宝镜谁能引。歌宛转，宛转伤别离。愿作杨与柳，同向玉窗垂。
白居易|琴曲歌辞。昭君怨|明妃风貌最娉婷，合在椒房应四星。只得当年备宫掖，何曾专夜奉帏屏。见疏从道迷图画，知屈那教配虏庭。自是君恩薄如纸，不须一向恨丹青。
刘方平|相和歌辞。栖乌曲二首|蛾眉曼脸倾城国，鸣环动佩新相识。银汉斜临白玉堂，芙蓉行障掩灯光。画舸双艚锦为缆，芙蓉花发莲叶暗。门前月色映横塘，感郎中夜渡潇湘。
王昌龄|相和歌辞。放歌行|南渡洛阳津，西望十二楼。明堂坐天子，月朔朝诸侯。清乐动千门，皇风被九州。庆云从东来，泱漭抱日流。升平贵论道，文墨将何求。有诏征草泽，微臣献谋猷。冠冕如星罗，拜揖曹与周。望尘非吾事，入赋且迟留。幸蒙国士识，因脱负薪裘。今者放歌行，以慰梁父愁。但营数斗禄，
韩愈|相和歌辞。猛虎行|猛虎虽云恶，亦各有匹侪。群行深谷间，百兽望风低。身食黄熊父，子食赤豹麛。择肉于熊罴，肯视兔与狸。正昼当谷眠，眼有百步威。自矜无当对，气性纵以乖。朝怒杀其子，暮还飧其妃。匹侪四散走，猛虎还孤栖。狐鸣门四旁，乌鹊从噪之。出逐猴入居，虎不知所归。谁云猛虎恶，
储光羲|相和歌辞。猛虎行|寒亦不忧雪，饥亦不食人。人血岂不甘，所恶伤明神。太室为我宅，孟门为我邻。百兽为我膳，五龙为我宾。蒙马一何威，浮江亦以仁。彩章耀朝日，牙爪雄武臣。高云逐气浮，厚地随声振。君能贾馀勇，日夕长相亲。
李商隐|相和歌辞。王昭君|毛延寿画欲通神，忍为黄金不为人。马上琵琶行万里，汉宫长有隔生春。
骆宾王|相和歌辞。王昭君|敛容辞豹尾，缄怨度龙鳞。金钿明汉月，玉箸染胡尘。妆镜菱花暗，愁眉柳叶嚬。惟有清笳曲，时闻芳树春。
李璟|游后湖赏莲花|蓼花蘸水火不灭，水鸟惊鱼银梭投。满目荷花千万顷，红碧相杂敷清流。孙武已斩吴宫女，琉璃池上佳人头。
上官昭容|奉和圣制立春日侍宴内殿出翦彩花应制|密叶因裁吐，新花逐翦舒。攀条虽不谬，摘蕊讵知虚。春至由来发，秋还未肯疏。借问桃将李，相乱欲何如。
武则天|唐大飨拜洛乐章。拜洛|菲躬承睿顾，薄德忝坤仪。乾乾遵后命，翼翼奉先规。抚俗勤虽切，还淳化尚亏。未能弘至道，何以契明祇.
武则天|唐享昊天乐。第十二|式乾路，辟天扉。回日驭，动云衣。登金阙，入紫微。望仙驾，仰恩徽。
李治|七夕宴悬圃二首|羽盖飞天汉，凤驾越层峦。俱叹三秋阻，共叙一宵欢。璜亏夜月落，靥碎晓星残。谁能重操杼，纤手濯清澜。霓裳转云路，凤驾俨天潢。亏星凋夜靥，残月落朝璜。促欢今夕促，长离别后长。轻梭聊驻织，掩泪独悲伤。
李世民|咏烛二首|焰听风来动，花开不待春。镇下千行泪，非是为思人。九龙蟠焰动，四照逐花生。即此流高殿，堪持待月明。
李世民|初晴落景|晚霞聊自怡，初晴弥可喜。日晃百花色，风动千林翠。池鱼跃不同，园鸟声还异。寄言博通者，知予物外志。
李世民|过旧宅二首|新丰停翠辇，谯邑驻鸣笳。园荒一径断，苔古半阶斜。前池消旧水，昔树发今花。一朝辞此地，四海遂为家。金舆巡白水，玉辇驻新丰。纽落藤披架，花残菊破丛。叶铺荒草蔓，流竭半池空。纫珮兰凋径，舒圭叶翦桐。昔地一蕃内，今宅九围中。架海波澄镜，韬戈器反农。八表文同轨，
张泌|浣溪沙·钿毂香车过柳堤|钿毂香车过柳堤，桦烟分处马频嘶，为他沉醉不成泥。花满驿亭香露细，杜鹃声断玉蟾低，含情无语倚楼西。
李白|宫中行乐词八首·其二|柳色黄金嫩，梨花白雪香。玉楼巢翡翠，金殿锁鸳鸯。选妓随雕辇，征歌出洞房。宫中谁第一，飞燕在昭阳。
刘禹锡|潇湘神·湘水流|湘水流，湘水流，九疑云物至今秋。若问二妃何处所，零陵芳草露中愁。
宋之问|度大庾岭|度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。
张泌|春夕言怀|风透疏帘月满庭，倚栏无事倍伤情。烟垂柳带纤腰软，露滴花房怨脸明。愁逐野云销不尽，情随春浪去难平。幽窗谩结相思梦，欲化西园蝶未成。
张泌|芍药·香清粉澹怨|香清粉澹怨残春，蝶翅蜂须恋蕊尘。闲倚晚风生怅望，静留迟日学因循。休将薜荔为青琐，好与玫瑰作近邻。零落若教随暮雨，又应愁杀别离人。
高骈|送春·水浅鱼争跃|水浅鱼争跃，花深鸟竞啼。春光看欲尽，判却醉如泥。
冯延巳|贺圣朝|金丝帐暖牙床稳，怀香方寸，轻颦轻笑，汗珠微透，柳沾花润云鬟斜坠，春应未已，不胜娇困。半欹犀枕，乱缠珠被，转羞人问。
冯延巳|菩萨蛮|金波远逐行云去，疏星时作银河渡。花影卧秋千，更长人不眠玉筝弹未彻，凤髻黄钗脱。忆梦翠蛾低，微风吹绣衣。画堂昨夜西风过，绣帘时拂朱门锁。惊梦不成云，双蛾枕上颦金炉烟袅袅，烛暗纱窗晓。残日尚弯环，玉筝和泪弹。梅花吹入谁家笛，行云半夜凝空碧。欹枕不成眠，
冯延巳|抛球乐|酒罢歌馀兴未阑，小桥清水共盘桓。波摇梅蕊伤心白，风入罗衣贴体寒。且莫思归去，须尽笙歌此夕欢。逐胜归来雨未晴，楼前风重草烟轻。谷莺语软花边过，水调声长醉里听。款举金觥劝，谁是当筵最有情？梅落新春入后庭，眼前风物可无情？曲池波晚冰还合，芳草迎船绿未成。且上高楼望，
张泌|河渎神|古树噪寒鸦，满庭枫叶芦花。昼灯当午隔轻纱，画阁珠帘影斜门外往来祈赛客，翩翩帆落天涯。回首隔江烟火，渡头三两人家。
阎选|虞美人|粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷偷期锦浪荷深处，一梦云兼雨。臂留檀印齿痕香，深秋不寐漏初长，尽思量。楚腰蛴领团香玉，鬓叠深深绿。月蛾星眼笑微频，柳夭桃艳不胜春，晚妆匀水纹簟映青纱帐，雾罩秋波上。一枝娇卧醉芙蓉，良宵不得与君同，
薛昭蕴|离别难|宝马晓鞴雕鞍，罗帏乍别情难。那堪春景媚，送君千万里。半妆珠翠落，露华寒。红蜡烛，青丝曲，偏能钩引泪阑干良夜促，香尘绿，魂欲迷，檀眉半敛愁低。未别心先咽，欲语情难说。出芳草，路东西，摇袖立。春风急，樱花杨柳雨凄凄。
韦庄|天仙子|怅望前回梦里期，看花不语苦寻思。露桃宫里小腰枝，眉眼细，鬓云垂，惟有多情宋玉知。深夜归来长酩酊，扶入流苏犹未醒。醺醺酒气麝兰和，惊睡觉，笑呵呵，长笑人生能几何。蟾彩霜华夜不分，天外鸿声枕上闻。绣衾香冷懒重熏，人寂寂，叶纷纷，才睡依前梦见君。梦觉云屏依旧空，
孟昶|木兰花|冰肌玉骨清无汗，水殿风来暗香满。绣帘一点月窥人，欹枕钗横云鬓乱起来琼户启无声，时见疏星渡河汉。屈指西风几时来，只恐流年暗中换。
李冶|蔷薇花|翠融红绽浑无力，斜倚栏干似诧人。深处最宜香惹蝶，摘时兼恐焰烧春。当空巧结玲珑帐，著地能铺锦绣裀.最好凌晨和露看，碧纱窗外一枝新。
顾况|曲龙山歌|曲龙丈人冠藕花，其颜色映光明砂。玉绳金枝有通籍，五岳三山如一家。遥指丛霄沓灵岛，岛中晔晔无凡草。九仙傲倪折五芝，翠凤白麟回异道。石台石镜月长明，石洞石桥连上清。人间妻子见不识，拍云挥手升天行。摩天截汉何潇洒，四石五云更上下。下方小兆更拜焉，愿得骑云作车马。
白居易|陈家紫藤花下赠周判官|藤花无次第，万朵一时开。不是周从事，何人唤我来。
王翰|龙兴观金箓建醮（景龙二年）|泰山岩岩兮凌紫氛，中有群仙兮乘白云，陈金荐璧兮□□□。
李绅|答章孝标|假金只用真金镀，若是真金不镀金。十载长安得一第，何须空腹用高心。
欧阳询|与欧阳询互嘲（询嘲无忌）|索头连背暖，漫裆畏肚寒。只因心浑浑，所以面团团。
蓝采和|踏歌|踏歌踏歌蓝采和，世界能几何。红颜三春树，流年一掷梭。古人混混去不返，今人纷纷来更多。朝骑鸾凤到碧落，暮见桑田生白波。长景明晖在空际，金银宫阙高嵯峨。
钟离权|题长安酒肆壁三绝句|坐卧常携酒一壶，不教双眼识皇都。乾坤许大无名姓，疏散人中一丈夫。得道高僧不易逢，几时归去愿相从。自言住处连沧海，别是蓬莱第一峰。莫厌追欢笑语频，寻思离乱好伤神。闲来屈指从头数，得见清平有几人。
吕岩|三字诀|这个道，非常道。性命根，生死窍。说著丑，行着妙。人人憎，个个笑。大关键，在颠倒。莫厌秽，莫计较。得他来，立见效。地天泰，为朕兆。口对口，窍对窍。吞入腹，自知道。药苗新，先天兆。审眉间，行逆道。滓质物，自继绍。二者馀，方绝妙。要行持，令人叫。气要坚，神莫耗。
吕岩|渔父词一十八首。方契理|举世人生何所依，不求自己更求谁。绝嗜欲，断贪痴，莫把神明暗里欺。
吕岩|渔父词一十八首。炼质|运本还元于此寻，周流金鼎虎龙吟。身不老，俗难侵，貌返童颜骨变金。
吕岩|题广陵妓屏二首|嫫母西施共此身，可怜老少隔千春。他年鹤发鸡皮媪，今日玉颜花貌人。花开花落两悲欢，花与人还事一般。开在枝间妨客折，落来地上请谁看。
吕岩|参黄龙机悟后呈偈|弃却瓢囊摵碎琴，如今不恋□中金。自从一见黄龙后，始觉从前错用心。
吕岩|与潭州智度寺慧觉诗|达者推心兼济物，圣贤传法不离真。请师开说西来意，七祖如今未有人。
吕岩|答僧见|三千里外无家客，七百年来云水身。行满蓬莱为别馆，道成瓦砾尽黄金。待宾榼里常存酒，化药炉中别有春。积德求师何患少，由来天地不私亲。
可朋|桐花鸟|五色毛衣比凤雏，深花丛里只如无。美人买得偏怜惜，移向金钗重几铢。
齐己|蠹|蠹不自蠹，而蠹于木。蠹极木心，以丰尔腹。偶或成之，胡为勖人。人而不真，繇尔乱神。蠹兮蠹兮，何全其生。无托尔形，霜松雪柽。
齐己|啄木|啄木啄啄，鸣林响壑。贪心既缘，利嘴斯凿。有朽百尺，微虫斯宅。以啄去害，啄更弥剧。层崖豫章，耸干苍苍。无纵尔啄，摧我栋梁。
齐己|看金陵图|六朝图画战争多，最是陈宫计数讹。若爱苍生似歌舞，隋皇自合耻干戈。
齐己|扫地|日日扫复洒，不容纤物侵。敢望来客口，道似主人心。蚁过光中少，苔依润处深。门前亦如此，一径入疏林。
齐己|春草|处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。
齐己|鹭鸶二首|日日沧江去，时时得意归。自能终洁白，何处误翻飞。晚立银塘阔，秋栖玉露微。残阳苇花畔，双下钓鱼矶。雪里曾迷我，笼中旧养君。忽从红蓼岸，飞出白鸥群。影照翘滩浪，翎濡宿岛云。鸳鸿解相忆，天上列纷纷。
齐己|寓言|造化安能保，山川凿欲翻。精华销地底，珠玉聚侯门。始作骄奢本，终为祸乱根。亡家与亡国，云此更何言。
贯休|续姚梁公坐右铭|善为尔诸身，行为尔性命。祸福必可转，莫悫言前定。见人之得，如己之得，则美无不克。见人之失，如己之失，是亨贞吉。反此之徒，天鬼必诛。福先祸始，好杀灭纪，不得不止。守谦寡欲，善善恶恶，不得不作。无见贵热，谄走蹩躠.无轻贱微，上下相依。古圣著书，矻矻孳孳。忠孝信行，
贯休|胡无人|霍嫖姚，赵充国，天子将之平朔漠。肉胡之肉，烬胡帐幄。千里万里，唯留胡之空壳。边风萧萧，榆叶初落。杀气昼赤，枯骨夜哭。将军既立殊勋，遂有胡无人曲。我闻之，天子富有四海，德被无垠。但令一物得所，八表来宾，亦何必令彼胡无人。
皎然|对陆迅饮天目山茶，因寄元居士晟|喜见幽人会，初开野客茶。日成东井叶，露采北山芽。文火香偏胜，寒泉味转嘉。投铛涌作沫，著碗聚生花。稍与禅经近，聊将睡网赊。知君在天目，此意日无涯。
鱼玄机|夏日山居|移得仙居此地来，花丛自遍不曾栽。庭前亚树张衣桁，坐上新泉泛酒杯。轩槛暗传深竹径，绮罗长拥乱书堆。闲乘画舫吟明月，信任轻风吹却回。
鱼玄机|江行|大江横抱武昌斜，鹦鹉洲前户万家。画舸春眠朝未足，梦为蝴蝶也寻花。烟花已入鸬鹚港，画舸犹沿鹦鹉洲。醉卧醒吟都不觉，今朝惊在汉江头。
鱼玄机|情书（一作书情寄李子安）|饮冰食檗志无功，晋水壶关在梦中。秦镜欲分愁堕鹊，舜琴将弄怨飞鸿。井边桐叶鸣秋雨，窗下银灯暗晓风。书信茫茫何处问，持竿尽日碧江空。
薛涛|句|枝迎南北鸟，叶送往来风。
薛涛|筹边楼|平临云鸟八窗秋，壮压西川四十州。诸将莫贪羌族马，最高层处见边头。
薛涛|十离诗。鹦鹉离笼|陇西独自一孤身，飞去飞来上锦茵。都缘出语无方便，不得笼中再唤人。
薛涛|上王尚书|碧玉双幢白玉郎，初辞天帝下扶桑。手持云篆题新榜，十万人家春日长。
张文姬|沙上鹭|沙头一水禽，鼓翼扬清音。只待高风便，非无云汉心。
徐铉|和萧郎中小雪日作|征西府里日西斜，独试新炉自煮茶。篱菊尽来低覆水，塞鸿飞去远连霞。寂寥小雪闲中过，斑驳轻霜鬓上加。算得流年无奈处，莫将诗句祝苍华。
徐铉|春分日|仲春初四日，春色正中分。绿野徘徊月，晴天断续云。燕飞犹个个，花落已纷纷。思妇高楼晚，歌声不可闻。
陈陶|赋得池塘生春草|谢公遗咏处，池水夹通津。古往人何在，年来草自春。色宜波际绿，香异雨中新。今日青青意，空悲行路人。
陈陶|题僧院紫竹|喜游蛟井寺，复见炎州竹。杳霭万丈间，啸风清独速。江南正霜霰，吐秀弄颛顼。似瑞惊坚贞，如魔试金粟。笋非孝子泣，文异湘灵哭。金碧谁与邻，萧森自成族。新闻赤帝种，子落毛人谷。远祖赐鹪鹏，遗芳遍南陆。对烟苏麻丑，夹涧筼筜伏。美誉动丹青，瑰姿艳秦蜀。因缘鹿苑识，
陈陶|种兰|种兰幽谷底，四远闻馨香。春风长养深，枝叶趁人长。智水润其根，仁锄护其芳。蒿藜不生地，恶鸟弓已藏。椒桂夹四隅，茅茨居中央。左邻桃花坞，右接莲子塘。一月薰手足，两月薰衣裳。三月薰肌骨，四月薰心肠。幽人饥如何，采兰充餱粮。幽人渴如何，酝兰为酒浆。地无青苗租，
江为|塞下曲|万里黄云冻不飞，碛烟烽火夜深微。胡儿移帐寒笳绝，雪路时闻探马归。
王仁裕|题麦积山天堂|蹑尽悬空万仞梯，等闲身共白云齐。檐前下视群山小，堂上平分落日低。绝顶路危人少到，古岩松健鹤频栖。天边为要留名姓，拂石殷勤身自题。
黄损|读史|逐鹿走红尘，炎炎火德新。家肥生孝子，国霸有馀臣。帝道云龙合，民心草木春。须知烟阁上，一半老儒真。
胡宿|函谷关|天开函谷壮关中，万古惊尘向此空。望气竟能知老子，弃繻何不识终童。谩持白马先生论，未抵鸣鸡下客功。符命已归如掌地，一丸曾误隗王东。
李九龄|山中寄友人|乱云堆里结茅庐，已共红尘迹渐疏。莫问野人生计事，窗前流水枕前书。
崔道融|归燕|海燕频来去，西人独滞留。天边又相送，肠断故园秋。
崔道融|江村|日暮片帆落，江村如有情。独对沙上月，满船人睡声。
徐夤|烟|燎野焚林见所从，惹空横水展形容。能滋甘雨随车润，不并行云逐梦踪。晴鸟回笼嘉树薄，春亭娇幕好花浓。有时片片风吹去，海碧山清过几重。
徐夤|燕|从待衔泥溅客衣，百禽灵性比他稀。何嫌何恨秋须去，无约无期春自归。雕鹗不容应不怪，栋梁相庇愿相依。吴王宫女娇相袭，合整双毛预奋飞。
徐夤|蝴蝶二首|缥缈青虫脱壳微，不堪烟重雨霏霏。一枝秾艳留教住，几处春风借与飞。防患每忧鸡雀口，怜香偏绕绮罗衣。无情岂解关魂梦，莫信庄周说是非。拂绿穿红丽日长，一生心事住春光。最嫌神女来行雨，爱伴西施去采香。风定只应攒蕊粉，夜寒长是宿花房。鸣蝉性分殊迂阔，空解三秋噪夕阳。
徐夤|闲|不管人间是与非，白云流水自相依。一瓢挂树傲时代，五柳种门吟落晖。江上翠蛾遗佩去，岸边红袖采莲归。客星辞得汉光武，却坐东江旧藓矶。
徐夤|牡丹花二首|看遍花无胜此花，剪云披雪蘸丹砂。开当青律二三月，破却长安千万家。天纵秾华刳鄙吝，春教妖艳毒豪奢。不随寒令同时放，倍种双松与辟邪。万万花中第一流，浅霞轻染嫩银瓯。能狂绮陌千金子，也惑朱门万户侯。朝日照开携酒看，暮风吹落绕栏收。诗书满架尘埃扑，尽日无人略举头。
徐夤|鸡|名参十二属，花入羽毛深。守信催朝日，能鸣送晓阴。峨冠装瑞璧，利爪削黄金。徒有稻粱感，何由报德音。
翁承赞|柳|斜拂中桥远映楼，翠光骀荡晓烟收。洛阳才子多情思，横把金鞭约马头。高出营门远出墙，朱阑门闭绿成行。将军宴罢东风急，闲衬旌旗簇画堂。彭泽先生酒满船，五株栽向九江边。长条细叶无穷尽，管领春风不计年。炀帝东游意绪多，宫娃眉翠两相和。一声水调春风暮，千里交阴锁汴河。
韦庄|悔恨|六七年来春又秋，也同欢笑也同愁。才闻及第心先喜，试说求婚泪便流。几为妒来频敛黛，每思闲事不梳头。如今悔恨将何益，肠断千休与万休。
韦庄|乞彩笺歌|浣花溪上如花客，绿闇红藏人不识。留得溪头瑟瑟波，泼成纸上猩猩色。手把金刀擘彩云，有时剪破秋天碧。不使红霓段段飞，一时驱上丹霞壁。蜀客才多染不供，卓文醉后开无力。孔雀衔来向日飞，翩翩压折黄金翼。我有歌诗一千首，磨砻山岳罗星斗。开卷长疑雷电惊，挥毫只怕龙蛇走。
韦庄|庭前桃|曾向桃源烂漫游，也同渔父泛仙舟。皆言洞里千株好，未胜庭前一树幽。带露似垂湘女泪，无言如伴息妫愁。五陵公子饶春恨，莫引香风上酒楼。
韦庄|桐庐县作|钱塘江尽到桐庐，水碧山青画不如。白羽鸟飞严子濑，绿蓑人钓季鹰鱼。潭心倒影时开合，谷口闲云自卷舒。此境只应词客爱，投文空吊木玄虚。
韦庄|独鹤|夕阳滩上立裴回，红蓼风前雪翅开。应为不知栖宿处，几回飞去又飞来。
韦庄|樱桃树|记得初生雪满枝，和蜂和蝶带花移。而今花落游蜂去，空作主人惆怅诗。
韦庄|旅次甬西见儿童以竹枪纸旗戏为阵列…余因感之|已闻三世没军营，又见儿孙学战争。见尔此言堪恸哭，遣予何日望时平。
韦庄|哭麻处士|却到歌吟地，闲门草色中。百年流水尽，万事落花空。繐帐扃秋月，诗楼锁夜虫。少微何处堕，留恨白杨风。
韦庄|对酒赋友人|多病仍多感，君心自我心。浮生都是梦，浩叹不如吟。白雪篇篇丽，清酤盏盏深。乱离俱老大，强醉莫沾襟。
韦庄|三堂东湖作|满塘秋水碧泓澄，十亩菱花晚镜清。景动新桥横螮蝀，岸铺芳草睡。蟾投夜魄当湖落，岳倒秋莲入浪生。何处最添诗客兴，黄昏烟雨乱蛙声。
韦庄|叹落花|一夜霏微露湿烟，晓来和泪丧婵娟。不随残雪埋芳草，尽逐香风上舞筵。西子去时遗笑靥，谢娥行处落金钿。飘红堕白堪惆怅，少别秾华又隔年。
杜荀鹤|闻子规|楚天空阔月成轮，蜀魄声声似告人。啼得血流无用处，不如缄口过残春。
杜荀鹤|八骏图|丹雘传真未得真，那知筋骨与精神。只今恃骏凭毛色，绿耳骅骝赚杀人。
杜荀鹤|送蜀客游维扬|见说西川景物繁，维扬景物胜西川。青春花柳树临水，白日绮罗人上船。夹岸画楼难惜醉，数桥明月不教眠。送君懒问君回日，才子风流正少年。
杜荀鹤|重阳日有作|一为重阳上古台，乱时谁见菊花开。偷撏白发真堪笑，牢锁黄金实可哀。是个少年皆老去，争知荒冢不荣来。大家拍手高声唱，日未沈山且莫回。
杜荀鹤|寄李溥|如我如君者，不妨身晚成。但从时辈笑，自得古人情。共莫更初志，俱期立后名。男儿且如此，何用叹平生。
吴融|桃花|满树和娇烂漫红，万枝丹彩灼春融。何当结作千年实，将示人间造化工。
吴融|首阳山|首阳山枕黄河水，上有两人曾饿死。不同天下人为非，兄弟相看自为是。遂令万古识君心，为臣贵义不贵身。精灵长在白云里，应笑随时饱死人。
吴融|春雨|霏霏漠漠暗和春，幂翠凝红色更新。寒入腻裘浓晓睡，细随油壁静香尘。连云似织休迷雁，带柳如啼好赠人。别有空阶寂寥事，绿苔狼藉落花频。
吴融|杏花|粉薄红轻掩敛羞，花中占断得风流。软非因醉都无力，凝不成歌亦自愁。独照影时临水畔，最含情处出墙头。裴回尽日难成别，更待黄昏对酒楼。
吴融|蔷薇|万卉春风度，繁花夏景长。馆娃人尽醉，西子始新妆。
吴融|旅馆梅花|清香无以敌寒梅，可爱他乡独看来。为忆故溪千万树，几年辜负雪中开。
吴融|凉思|松间小槛接波平，月淡烟沉暑气清。半夜水禽栖不定，绿荷风动露珠倾。
吴融|商人|百尺竿头五两斜，此生何处不为家。北抛衡岳南过雁，朝发襄阳暮看花。蹭蹬也应无陆地，团圆应觉有天涯。随风逐浪年年别，却笑如期八月槎。
韩偓|懒起|百舌唤朝眠，春心动几般。枕痕霞黯澹，泪粉玉阑珊。笼绣香烟歇，屏山烛焰残。暖嫌罗袜窄，瘦觉锦衣宽。昨夜三更雨，今朝一阵寒。海棠花在否，侧卧卷帘看。
韩偓|已凉|愁多却讶天凉早，思倦翻嫌夜漏迟。何处山川孤馆里，向灯弯尽一双眉。
韩偓|曲江夜思|鼓声将绝月斜痕，园外闲坊半掩门。池里红莲凝白露，苑中青草伴黄昏。林塘阒寂偏宜夜，烟火稀疏便似村。大抵世间幽独景，最关诗思与离魂。
韩偓|惜花|皱白离情高处切，腻香愁态静中深。眼随片片沿流去，恨满枝枝被雨淋。总得苔遮犹慰意，若教泥污更伤心。临轩一醆悲春酒，明日池塘是绿阴。
韩偓|露|鹤非千岁饮犹难，莺舌偷含岂自安。光湿最宜丛菊亚，荡摇无奈绿荷干。名因霈泽随天眷，分与浓霜保岁寒。五色呈祥须得处，戛云仙掌有金盘。
韩偓|天鉴|何劳谄笑学趋时，务实清修胜用机。猛虎十年摇尾立，苍鹰一旦醒心飞。神依正道终潜卫，天鉴衷肠竞不违。事历艰难人始重，九层成后喜从微。
韩偓|暴雨|电尾烧黑云，雨脚飞银线。急点溅池心，微烟昏水面。气凉氛祲消，暑退松篁健。丛蓼亚赪茸，擎荷翻绿扇。风期谁与同，逸趣余探遍。欲去更迟留，胸中久交战。
韩偓|早起五言三韵|万树绿杨垂，千般黄鸟语。庭花风雨馀，岑寂如村坞。依依官渡头，晴阳照行旅。
郑谷|江际|杳杳渔舟破暝烟，疏疏芦苇旧江天。那堪流落逢摇落，可得潸然是偶然。万顷白波迷宿鹭，一林黄叶送残蝉。兵车未息年华促，早晚闲吟向浐川。
郑谷|黄莺|春云薄薄日辉辉，宫树烟深隔水飞。应为能歌系仙籍，麻姑乞与女真衣。
郑谷|咏怀|迂疏虽可欺，心路甚男儿。薄宦浑无味，平生粗有诗。淡交终不破，孤达晚相宜。直夜花前唤，朝寒雪里追。竹声输我听，茶格共僧知。景物还多感，情怀偶不卑。溪莺喧午寝，山蕨止春饥。险事销肠酒，清欢敌手棋。香锄抛药圃，烟艇忆莎陂。自许亨途在，儒纲复振时。
郑谷|江行|漂泊病难任，逢人泪满襟。关东多事日，天末未归心。夜雨荆江涨，春云郢树深。殷勤听渔唱，渐次入吴音。
郑谷|赵璘郎中席上赋蝴蝶|寻艳复寻香，似闲还似忙。暖烟沈蕙径，微雨宿花房。书幌轻随梦，歌楼误采妆。王孙深属意，绣入舞衣裳。
唐彦谦|黄子陂荷花|十顷狂风撼曲尘，缘堤照水露红新。世间花气皆愁绝，恰是莲香更恼人。
唐彦谦|翡翠|莎草江汀漫晚潮，翠华香扑水光遥。玉楼春暖笙歌夜，妆点花钿上舞翘。
秦韬玉|塞下|到处人皆著战袍，麾旗风紧马蹄劳。黑山霜重弓添硬，青冢沙平月更高。大野几重开雪岭，长河无限旧云涛。凤林关外皆唐土，何日陈兵戍不毛。
罗隐|题杜甫集|楚水悠悠浸楚亭，楚南天地两无情。忍交孙武重泉下，不见时人说用兵。
罗隐|江北|废宫荒苑莫闲愁，成败终须要彻头。一种风流一种死，朝歌争得似扬州。
罗隐|粉|每持纤白助君时，霜自无憀雪自疑。郎若姓何应解傅，女能窥宋不劳施。妆成丽色唯花妒，落尽啼痕只镜知。最好玉京仙署里，更和秋月照琼枝。
罗隐|七夕|月帐星房次第开，两情惟恐曙光催。时人不用穿针待，没得心情送巧来。
罗隐|村桥|村桥酒旆月明楼，偶逐渔舟系叶舟。莫学鲁人疑海鸟，须知庄叟恶牺牛。心寒已分灰无焰，事往曾将水共流。除却思量太平在，肯抛疏散换公侯。
罗隐|燕|不必嫌漂露，何妨养羽毛。汉妃金屋远，卢女杏梁高。野迥双飞急，烟晴对语劳。犹胜黄雀在，栖息是蓬蒿。
罗隐|雪霁|南山雪乍晴，寒气转峥嵘。锁却闲门出，随他骏马行。一竿如有计，五鼎岂须烹。愁见天街草，青青又欲生。
罗隐|秋日富春江行|远岸平如剪，澄江静似铺。紫鳞仙客驭，金颗李衡奴。冷叠群山阔，清涵万象殊。严陵亦高见，归卧是良图。
罗隐|建康|潮平远岸草侵沙，东晋衰来最可嗟。庾舅已能窥帝室，王都还是预人家。山寒老树啼风曲，泉暖枯骸动芷牙。欲起九原看一遍，秦淮声急日西斜。
罗隐|重过随州故兵部李侍郎恩知因抒长句|庄周高论伯牙琴，闲夜思量泪满襟。四海共谁言近事，九原从此负初心。鸥翻汉浦风波急，雁下郧溪雾雨深。惭愧苍生还有意，解歌襦袴至如今。
罗隐|金陵夜泊|冷烟轻淡傍衰丛，此夕秦淮驻断蓬。栖雁远惊沽酒火，乱鸦高避落帆风。地销王气波声急，山带秋阴树影空。六代精灵人不见，思量应在月明中。
罗隐|邺城|台上年年掩翠蛾，台前高树夹漳河。英雄亦到分香处，能共常人较几多。
罗邺|黄河晓渡|大河平野正穷秋，羸马羸僮古渡头。昨夜莲花峰下月，隔帘相伴到明愁。
罗邺|鸡冠花|一枝秾艳对秋光，露滴风摇倚砌傍。晓景乍看何处似，谢家新染紫罗裳。
罗邺|芦花|如练如霜干复轻，西风处处拂江城。长垂钓叟看不足，暂泊王孙愁亦生。好傍翠楼装月色，枉随红叶舞秋声。最宜群鹭斜阳里，闲捕纤鳞傍尔行。
罗邺|流水|漾漾悠悠几派分，中浮短艇与鸥群。天街带雨淹芳草，玉洞漂花下白云。静称一竿持处见，急宜孤馆觉来闻。隋家柳畔偏堪恨，东入长淮日又曛。
方干|衢州别李秀才|千山红树万山云，把酒相看日又曛。一曲骊歌两行泪，更知何处再逢君。
方干|题报恩寺上方|来来先上上方看，眼界无穷世界宽。岩溜喷空晴似雨，林萝碍日夏多寒。众山迢递皆相叠，一路高低不记盘。清峭关心惜归去，他时梦到亦难判。
方干|山中|散拙亦自遂，粗将猿鸟同。飞泉高泻月，独树迥含风。果落盘盂上，云生箧笥中。未甘明圣日，终作钓渔翁。
方干|除夜|永怀难自问，此夕众愁兴。晓韵侵春角，寒光隔岁灯。心燃一寸火，泪结两行冰。煦育诚非远，阳和又欲升。
方干|采莲|采莲女儿避残热，隔夜相期侵早发。指剥春葱腕似雪，画桡轻拨蒲根月。兰舟尺速有输赢，先到河湾赌何物。才到河湾分首去，散在花间不知处。
李咸用|湘浦有怀|鸿雁哀哀背朔方，馀霞倒影画潇湘。长汀细草愁春浪，古渡寒花倚夕阳。鬼树夜分千炬火，渔舟朝卷一蓬霜。侬家本是持竿者，为爱明时入帝乡。
李咸用|论交|行亏何必富，节在不妨贫。易得笑言友，难逢终始人。松篁贞管鲍，桃李艳张陈。少见岁寒后，免为霜雪尘。
李咸用|寓意|直道荆棘生，斜径红尘起。苍苍杳无言，麒麟回瑞趾。东风如未来，飞雪终不已。不知姜子牙，何处钓流水。
张乔|江上送友人南游|何处积乡愁，天涯聚乱流。岸长群岫晚，湖阔片帆秋。买酒过渔舍，分灯与钓舟。潇湘见来雁，应念独边游。
司空图|诗品二十四则。豪放|观花匪禁，吞吐大荒。由道返气，处得以狂。天风浪浪，海山苍苍。真力弥满，万象在旁。前招三辰，后引凤凰。晓策六鳌，濯足扶桑。
司空图|诗品二十四则。绮丽|神存富贵，始轻黄金。浓尽必枯，浅者屡深。露馀山青，红杏在林。月明华屋，画桥碧阴。金尊酒满，共客弹琴。取之自足，良殚美襟。
司空图|诗品二十四则。冲淡|素处以默，妙机其微。饮之太和，独鹤与飞。犹之惠风，苒苒在衣。阅音修篁，美曰载归。遇之匪深，即之愈稀。脱有形似，握手已违。
司空图|重阳山居|诗人自古恨难穷，暮节登临且喜同。四望交亲兵乱后，一川风物笛声中。菊残深处回幽蝶，陂动晴光下早鸿。明日更期来此醉，不堪寂寞对衰翁。
司空图|山中|全家与我恋孤岑，蹋得苍苔一径深。逃难人多分隙地，放生麋大出寒林。名应不朽轻仙骨，理到忘机近佛心。昨夜前溪骤雷雨，晚晴闲步数峰吟。
陆龟蒙|白鹭|雪然飞下立苍苔，应伴江鸥拒我来。见欲扁舟摇荡去，倩君先作水云媒。
陆龟蒙|芙蓉|闲吟鲍照赋，更起屈平愁。莫引西风动，红衣不耐秋。
陆龟蒙|江南曲|为爱江南春，涉江聊采蘋.水深烟浩浩，空对双车轮。车轮明月团，车盖浮云盘。云月徒自好，水中行路难。遥遥洛阳道，夹道生春草。寄语棹船郎，莫夸风浪好。
皮日休|奉和再招（一作文燕招润卿）|飙御已应归杳眇，博山犹自对氛氲。不知入夜能来否，红蜡先教刻五分。
皮日休|木兰后池三咏。重台莲花|欹红婑媠力难任，每叶头边半米金。可得教他水妃见，两重元是一重心。
皮日休|吴中言情寄鲁望|古来伧父爱吴乡，一上胥台不可忘。爱酒有情如手足，除诗无计似膏肓。宴时不辍琅书味，斋日难判玉鲙香。为说松江堪老处，满船烟月湿莎裳。
皮日休|游栖霞寺|不见明居士，空山但寂寥。白莲吟次缺，青霭坐来销。泉冷无三伏，松枯有六朝。何时石上月，相对论逍遥。
皮日休|石榴歌|蝉噪秋枝槐叶黄，石榴香老愁寒霜。流霞包染紫鹦粟，黄蜡纸裹红瓠房。玉刻冰壶含露湿，斓斑似带湘娥泣。萧娘初嫁嗜甘酸，嚼破水精千万粒。
皮日休|酒中十咏。酒乡|何人置此乡，杳在天皇外。有事忘哀乐，有时忘显晦。如寻罔象归，似与希夷会。从此共君游，无烦用冠带。
袁郊|露|湛湛腾空下碧霄，地卑湿处更偏饶。菅茅丰草皆沾润，不道良田有旱苗。
李频|送友人入蜀|天际蜀门开，西看举别杯。何人不异礼，上客自怀才。夜涧青林发，秋江渌水来。临邛行乐处，莫到白头回。
李频|中秋对月|秋分一夜停，阴魄最晶荧。好是生沧海，徐看历杳冥。层空疑洗色，万怪想潜形。他夕无相类，晨鸡不可听。
李频|述怀|望月疑无得桂缘，春天又待到秋天。杏花开与槐花落，愁去愁来过几年。
李频|过长江伤贾岛|忽从一宦远流离，无罪无人子细知。到得长江闻杜宇，想君魂魄也相随。
温庭筠|赠考功卢郎中|白首方辞满，荆扉对渚田。雪中无陋巷，醉后似当年。一笈负山药，两瓶携涧泉。夜来风浪起，何处认渔船。
温庭筠|题望苑驿（东有马嵬驿西有端正树一作相思树）|弱柳千条杏一枝，半含春雨半垂丝。景阳寒井人难到，长乐晨钟鸟自知。花影至今通博望，树名从此号相思。分明十二楼前月，不向西陵照盛姬。
温庭筠|春日野行|骑马踏烟莎，青春奈怨何。蝶翎朝粉尽，鸦背夕阳多。柳艳欺芳带，山愁萦翠蛾。别情无处说，方寸是星河。
贾岛|寻人不遇|闻说到扬州，吹箫有旧游。人来多不见，莫是上迷楼。
贾岛|咏怀|纵把书看未省勤，一生生计只长贫。可能在世无成事，不觉离家作老人。中岳深林秋独往，南原多草夜无邻。经年抱疾谁来问，野鸟相过啄木频。
